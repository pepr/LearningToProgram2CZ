<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Jak se naučit programovat: Zpracování textu</title>
</head>
<body>

<h2>Zpracování textu</h2>

<div class="whatcovered">
<p class="title">O čem si budeme povídat?</p>
<ul>
<li>Jak rozdělit řádky textu na skupiny znaků.</li>
<li>Jak vyhledávat textové řetězce uvnitř jiných řetězců.</li>
<li>Jak nahradit text uvnitř řetězce.</li>
<li>Jak měnit velikost písmen (malá za velká a naopak).</li>
</ul>
</div>

<p>Zpracování textu patří mezi nejběžnější programátorské činnosti. Díky
tomu nám většina programovacích jazyků nabízí řadu specifických nástrojů,
které mají zpracování textu usnadnit. V této části se podíváme na některé
z&nbsp;nich a na to, jak je můžeme využít při realizaci typických
programátorských úloh.</p>

<p>Mezi nejběžnější akce při práci s textem patří:</p>

<ul>
<li>Rozdělování řádků textu na skupiny znaků,</li>
<li>hledání podřetězců v řetězcích,</li>
<li>náhrada textu uvnitř řetězce,</li>
<li>změna velikosti písmen (malá na velká a naopak).</li>
</ul>

<p>Podíváme se, jak se uvedené úkoly řeší v jazyce Python. Poté se stručně
seznámíme s tím, jaké možnosti zpracování textu poskytují jazyky VBScript a
JavaScript.</p>

<p>Od verze 2.3 Python při zpracování textu postupuje trošku nejednoznačně.
Příčina spočívá v tom, že starší verze jazyka Python prováděly veškeré
manipulace prostřednictvím modulu, který byl napěchovaný funkcemi a
užitečnými konstantami. Python verze 2.0 zavedl pro typ řetězec metody,
které nahrazují funkce ve zmíněném modulu, ale konstanty byly dostupné stále
jen prostřednictvím modulu. Tato situace trvala až do verze 2.3. Další vývoj
směřuje k tomu, aby potřeba používat starý modul <code>string</code> byla
zcela odstraněna. V tomto tématu se zaměříme výlučně na nový, objektově
orientovaný přístup k manipulaci s řetězci. Pokud si chcete vyzkoušet práci
s původním modulem, hledejte potřebné informace v jeho dokumentaci.</p>


<h3>Rozdělování řetězců</h3>

<p>Nejdříve se budeme zabývat tím, jak můžeme řetězec rozdělit na části, z
kterých se skládá. Při zpracování textových souborů se s takovým požadavkem
setkáváme často. Obsah souboru se obvykle snažíme číst po řádcích, ale
požadovaná data mohou být uložena v určitých částech řádků. Jako příklad si
můžeme uvést náš záznamník s adresami. Místo tisku celé adresy bychom mohli
chtít přistupovat například jen k částem adresy.</p>

<p>V Pythonu pro tento účel použijeme metodu <code>split()</code> <span
class="trnote" title="Poznámka překladatele">(rozdělit na části,
rozštípnout)</span> následujícím způsobem:</p>

<pre>
>>> retezec = 'Toto je (kratky) retezec.'
>>> print retezec.split()
['Toto', 'je', '(kratky)', 'retezec.']
</pre>

<p>Povšimněte si, že se nám vrací seznam, který obsahuje slova z řetězcové
proměnné <code>retezec</code>. Všechny mezery byly odstraněny.
Předdefinovaným oddělovačem metody <code>split()</code> jsou totiž <em>bílé
znaky</em> (tj. tabulátory, znaky přechodu na nový řádek a mezery). Zkusme
to znovu, ale tentokrát si jako oddělovač vybereme otvírací závorku:</p>

<pre>
>>> print retezec.split('(')
['Toto je ', 'kratky) retezec.']
</pre>

<p>Vidíte ten rozdíl? Seznam obsahuje tentokrát jen dva prvky a otvírací
závorka na začátku <code>'kratky)'</code> byla odstraněna. Důležitou
vlastností metody <code>split()</code> je to, že odstraňuje oddělovací
znaky. Většinou takové chování požadujeme, ale občas bychom si přáli, aby
tomu tak nebylo.</p>

<p>K dispozici máme i metodu <code>join()</code>, která přebírá seznam (nebo
také jinou podobu posloupnosti) řetězců a spojuje je dohromady. Jednou z
matoucích vlastností metody <code>join()</code> je to, že řetězec, jehož
metodu <code>join()</code> voláme, je použit v roli spojovacích znaků.
Následující příklad ukazuje, co mám na mysli:</p>

<pre>
>>> lst = ['Tohle', 'je', 'seznam', 'slov.']
>>> print '-+-'.join(lst)
Tohle-+-je-+-seznam-+-slov.
>>> print ' '.join(lst)
Tohle je seznam slov.
</pre>

<p>Když o tom začnete přemýšlet, dává to smysl. Ale na první pohled to
vypadá divně.</p>

<div class="trnote">
<p><b>Poznámka překladatele:</b> Na první pohled by se zdálo přirozenější,
kdyby metoda <code>join()</code> byla metodou typu <em>seznam</em> a jako
parametr by přebírala řetězec, který se použije pro spojení prvků seznamu:</p>

<pre>
>>> lst.join('-+-')    <span class="comment"># Tohle NEFUNGUJE!</span>
</pre>

<p>Ale argumentem metody <code>join()</code> nemusí být přímo
<em>seznam</em> řetězců. Může to být libovolný iterovatelný objekt, tj.
objekt který podporuje průchod jednotlivými řetězcovými položkami. (Typicky
to bývá kontejner, ale může to být například i generátor s omezeným počtem
generovaných řetězcových hodnot.) Pokud si to uvědomíme, nevypadá už
rozhodnutí o příslušnosti metody <code>join()</code> k řetězcovému typu tak
nezvykle. V opačném případě by metoda <code>join()</code> musela být
implementována pro všechny typy kontejnerů, jejichž obsah bychom chtěli
spojovat. Následující příklad uvádí převod seznamu na n-tici a na množinu a
spojení jejich obsahu mezerou:</p>

<pre>
>>> lst = ['Tohle', 'je', 'seznam', 'slov.']
>>> t = tuple(lst)
>>> se = set(lst)
>>> print ' '.join(t)
Tohle je seznam slov.
>>> print ' '.join(se)
je seznam Tohle slov.
</pre>

<p>Povšimněte si, že v případě množiny není dodrženo pořadí, ve kterém se
prvky množiny vkládaly (z množinového hlediska není pořadí položek
důležité). Z prvků množiny ovšem můžeme nějakou funkcí vytvořit uspořádanou
posloupnost:</p>

<pre>
>>> print ' '.join(sorted(se))
Tohle je seznam slov.
</pre>

<p>Zdánlivě správné pořadí slov je dáno pouze náhodou, protože uvedená slova
ve větě náhodou odpovídají svému lexikografickému pořadí. Dokažme si to na
jiném příkladě:</p>

<pre>
>>> lst = ['tohle', 'je', 'neusporadany', 'salat', 'z', 'ceskych',
...        'slov', 'bez', 'diakritickych', 'znamenek']
>>> se = set(lst)
>>> print ' '.join(se)
ceskych slov neusporadany diakritickych znamenek bez salat je z tohle
>>> print ' '.join(sorted(se))
bez ceskych diakritickych je neusporadany salat slov tohle z znamenek
</pre>

</div>


<h4 id="word_count">Počítání slov</h4>

<p>Nyní se znovu podívejme na program pro počítání slov, o kterém jsem se
zmínil v předchozí podkapitole <a href="cztutfunc.html#wc"
>o&nbsp;funkcích</a>. Připomeňme si, že <em>pseudo kód</em> vypadal
takto:</p>

<pre>
def pocetSlov(s):
    seznam = split(s)  <span class="comment"># seznam, kde prvkem je vždy slovo</span>
    return len(seznam) <span class="comment"># vrátíme počet prvků seznamu</span>

for radek in soubor:
    celkem = celkem + pocetSlov(radek) <span class="comment"># sečti počty za každý řádek</span>
print "Soubor má %d slov." % celkem
</pre>

<p>Nyní již víme, jak lze načítat řádky souboru. Podívejme se blíže na tělo
funkce <code>pocetSlov()</code>. Nejdříve chceme z daného řádku vytvořit
seznam slov. Stačí, když na řádek aplikujeme standardní metodu
<code>split()</code>. Nahlédnutím do dokumentace zjistíme, že zabudovaná
funkce <code>len()</code> vrací pro seznam počet v něm umístěných prvků. V
našem případě to bude počet slov v řetězci, což je přesně to, co
potřebujeme.</p>

<p>Takže konečná podoba zdrojového kódu vypadá takto:</p>

<pre>
<span class="comment"># -*- coding: cp1250 -*-</span>
import string
def pocetSlov(s):
    seznam = s.split() <span class="comment"># split() je metodou řetězcového objektu <code>s</code></span>
    return len(seznam) <span class="comment"># vrátíme počet prvků seznamu</span>

vstup = open('menu.txt', 'r')
celkem = 0 <span class="comment"># vytvoříme proměnnou a nastavíme jí počáteční hodnotu nula</span>

for radek in vstup:
    celkem = celkem + pocetSlov(radek) <span class="comment"># sečti počty za každý řádek</span>
print u'Soubor má %d slov.' % celkem

vstup.close()
</pre>

<p>Tento program není tak docela správný, protože například započítá <span
class="trnote" title="Poznámka překladatele">samostatně stojící</span> znak
'&amp;' (ampersand) jako slovo (ačkoliv si vlastně můžete myslet, že je to
správné). Program navíc zpracovává jediný soubor (<code>menu.txt</code>).
Ale není příliš obtížné upravit jej tak, aby jméno souboru četl z
příkazového řádku (<code>argv[1]</code>) nebo prostřednictvím
<code>raw_input()</code>, jak jsme si ukázali v podkapitole <a
href="cztutinput.html">Konverzace s uživatelem</a>. Řešení ponechávám za
domácí úkol.</p>


<h3>Vyhledávání textu</h3>

<p>Další běžnou operací, na kterou se teď podíváme, je vyhledávání
podřetězce v delším řetězci. V Pythonu pro ni opět nalezneme podporu v
podobě metody zabudovaného řetězcového typu &mdash; tentokrát se jmenuje
<code>find()</code>. Její základní způsob použití je velmi jednoduchý.
Předáte jí vyhledávaný podřetězec, a pokud jej Python v hlavním řetězci
najde, vrátí index prvního znaku, na kterém podřetězec začíná. Pokud
podřetězec nalezen není, vrací se hodnota <code>-1</code>:</p>


<pre>
>>> retezec = 'Toto je dlouhy retezec, ve kterem se nachazi podretezec.'
>>> print retezec.find('dlouhy')
8
>>> print retezec.find('moc')
-1
>>> print retezec.find('retezec')
15
</pre>

<p>První dva příklady použití jsou přímočaré. První z nich vrací index
začátku podřetězce <code>'dlouhy'</code>. Druhý příklad použití vrací
hodnotu <code>-1</code>, protože podřetězec <code>'moc'</code> se v řetězci
nevyskytuje. U třetího příkladu použití narazíme na jeden detail &mdash;
vyhledal se <em>první</em> výskyt zadaného podřetězce. Ale co vlastně můžeme
dělat v případech, kdy se hledaný vzorek vyskytuje v původním řetězci více
než jednou?</p>

<p>Jedna z možností spočívá v použití indexu prvního výskytu a rozseknutí
původního řetězce na dvě části. Poté můžeme hledat znovu. Takto pokračujeme
až do doby, kdy se nám vrátí výsledek <code>-1</code>:</p>


<pre>
<span class="comment"># -*- coding: cp1250 -*-</span>
retezec = u"'Haf, ňaf', říká pes. Kolik 'af' je v řetězci?"
s = retezec            <span class="comment"># Na začátku se odkazujeme na stejný řetězec.</span>
pocet = 0
index = s.find('af')
while index != -1:
    pocet += 1
    s = s[index + 1:]  <span class="comment"># Budeme pracovat s druhou částí řetězce (slicing).</span>
    index = s.find('af')
print u"V řetězci \"%s\" jsme našli %d výskyty vzorku 'af'." % (retezec, pocet)
</pre>

<p>V příkladu jsme pouze výskyty vzorku pouze počítali. Stejně dobře bychom
ale mohli nalezené indexy sbírat do seznamu, který bychom využili při dalším
zpracování.</p>

<p>Pokud použijeme nepovinné parametry metody <code>find()</code>, můžeme
proces urychlit. Těmito nepovinnými parametry je určení počáteční a koncové
pozice v původním řetězci:</p>

<pre>
<span class="comment"># -*- coding: cp1250 -*-</span>
retezec = u"'Haf, ňaf', říká pes. Kolik 'af' je v řetězci?"
pocet = 0
index = retezec.find('af')
while index != -1:
    pocet += 1
    start = index + 1  <span class="comment"># Připravíme nový začátek.</span>
    index = retezec.find('af', start)
print u"V řetězci \"%s\" jsme našli %d výskyty vzorku 'af'." % (retezec, pocet)
</pre>

<p>U tohoto řešení nemusíme pokaždé vytvářet nový řetězec, což může být v
případě dlouhých řetězců časově náročné. Pokud chceme vyhledávat výskyt
podřetězce jen v několika prvních znacích (a další případné výskyty nás
nezajímají), můžeme určit počáteční a koncové pozice <span class="trnote"
title="Poznámka&nbsp;překladatele">prohledávané části řetězce</span>
takto:</p>

<pre>
<span class="comment"># -*- coding: cp1250 -*-</span>
retezec = u"'Haf, ňaf', říká pes. Kolik 'af' je v řetězci?"
print retezec.find('af', 0, 20)
</pre>

<p>V souvislosti s vyhledáváním Python nabízí navíc několik pěkných, speciálních
metod, které se nám hodí v nejčastějších případech &mdash; jde zejména o
metody <code>startswith()</code> a <code>endswith()</code> <span
class="trnote" title="Poznámka&nbsp;překladatele">(dalo by se přeložit jako
<em>začíná tímhle</em> a <em>končí tímhle</em>)</span>. Samotná jména
napovídají, so metody asi dělají. Vracejí hodnoty <code>True</code> nebo
<code>False</code> v závislosti na to, zda původní řetězec <span
class="trnote" title="Poznámka&nbsp;překladatele">(tj. objekt jehož metodu
voláme)</span> začíná nebo končí vyhledávaným podřetězcem. Příklad:</p>

<pre>
>>> print 'Python jede!'.startswith('Perl')
False
>>> print 'Python jede!'.startswith('Python')
True
>>> print 'Python jede!'.endswith('je nanic!')
False
>>> print 'Python jede!'.endswith('de!')
True
</pre>

<p>Povšimněte si, že výsledek je boolovského typu. Povšimněte si také, že
vyhledávací řetězec nemusí mít podobu celého slova, stačí prostě podřetězec.
Pokud chcete testovat na výskyt podřetězce jen v učité části řetězce, můžeme
upřesnit počáteční a koncovou pozici části, která se má prohledávat &mdash;
stejně jako u metody <code>find()</code>. V praxi se ale tenhle rys moc
nepoužívá.</p>

<p>Na závěr si uveďme, že pro prosté otestování, zda se podřetězec nachází
kdekoliv v řetězci můžeme použít pythonovský operátor <code>in</code>
takto:</p>

<pre>
>>> if 'foo' in 'foobar': print 'True'
True
>>> if 'baz' in 'foobar': print 'True'
>>> if 'bar' in 'foobar': print 'True'
True
</pre>


<div class="trnote">

<p><b>Poznámka překladatele:</b> Podle mého názoru uvedený příklad zbytečně
kombinuje přímo nesouvisející věci a svádí tak začátečníky na scestí.</p>

<ol>
<li>Pro demonstraci není vůbec nutné používat konstrukci <code>if</code>.</li>
<li>Tisknout <code>True</code>, pokud je výsledek výrazu <code>True</code>
  navozuje představu, že jinak to není možné ukázat.</li>
</ol>

<p>Za didaktičtější pokládám přímé zobrazení výsledku výrazu:</p>

<pre>
>>> print 'foo' in 'foobar'
True
>>> print 'baz' in 'foobar'
False
>>> print 'bar' in 'foobar'
True
</pre>

<p>Liší se to sice tím, že se v druhém případě tiskne <code>False</code>,
zatímco v původním příkladu se netiskne nic, ale asi to není na závadu. V
interaktivním režimu můžeme dokonce vynechat příkaz <code>print</code>: </p>

<pre>
>>> 'foo' in 'foobar'
True
>>> 'baz' in 'foobar'
False
>>> 'bar' in 'foobar'
True
</pre>

</div>

<p>K vyhledávání je to zatím vše. Teď se podívejme, jak můžeme provádět
náhrady textu.</p>


<h3>Náhrada textu</h3>

<p>Když nalezneme hledaný podřetězec, často jej chceme změnit na něco
jiného. Řešení se nám nabízí v podobě metody <code>replace()</code>, kterou
nalezneme mezi metodami pro pythonovský typ řetězec. Vyžaduje zadání dvou
argumentů: vyhledávaný podřetězec a řetězec, kterým bude nahrazen. Metoda
vrací nový řetězec, který je výsledkem náhrady.</p>

<pre>
>>> retezec = 'Jedna, dvě / Honza jde / nese pytel s brouky'
>>> print retezec.replace('s brouky', 'mouky')
Jedna, dvě / Honza jde / nese pytel mouky
</pre>

<p>Zajímavé je, že metoda <code>replace()</code> standardně nahrazuje
<em>všechny výskyty</em> vyhledaného řetězce a ne jen první výskyt, narozdíl
od metody <code>find()</code>. <span class="trnote"
title="Poznámka&nbsp;překladatele">(Není to zase tak překvapující, pokud si
uvědomíme, že <code>find()</code> by při vyhledávání všech výskytů musela
vracet seznam pozic. Bráno z opačného konce, u metody <code>replace()</code>
&mdash; pokud by nahrazovala standardně jen první výskyt &mdash; bychom zase
nějakým způsobem museli umět předepsat náhradu všech výskytů.)</span>
Maximální počet náhrad můžeme omezit zadáním nepovinného argumentu
<code>count</code> (tj. počet):</p>

<pre>
>>> retezec = 'Haf, ňaf, blaf, řekl pejsek.'
>>> print retezec.replace('af', 'afiky')
Hafiky, ňafiky, blafiky, řekl pejsek.
>>> print retezec.replace('af', 'afiky', 1) <span class="comment"># jen první výskyt</span>
Hafiky, ňaf, blaf, řekl pejsek.
</pre>

<p>Mnohem důmyslnější operace vyhledávání a náhrad můžeme provádět pomocí
nástroje zvaného <em>regulární výrazy</em>. Ale práce regulárními výrazy je
mnohem složitější, a proto si zaslouží <a href="cztutregex.html">vlastní
téma</a> v části <em>Témata pro pokročilé</em>.</p>

<h3>Změna velikosti písmen</h3>

<p>Poslední věc, kterou se v této části budeme zabývat, je změna malých
písmen na velá a naopak. Není to tak úplně běžná operace, ale Python nám pro
tento účel nabízí pár metod:</p>

<pre>
>>> print u'SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ'.lower()
smíšený případ: ěščřžýáíéúůó ěščřžýáíéúů
>>> print u'SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ'.upper()
SMÍŠENÝ PŘÍPAD: ĚŠČŘŽÝÁÍÉÚŮÓ ĚŠČŘŽÝÁÍÉÚŮ
>>> print u'SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ'.swapcase()
smíŠENý přÍPAD: ĚŠČŘŽÝÁÍÉÚŮÓ ěščřžýáíéúů
>>> print u'SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ'.capitalize()
Smíšený případ: ěščřžýáíéúůó ěščřžýáíéúů
>>> print u'TEST'.isupper()
True
>>> print u'TEST'.islower()
False
</pre>

<p>Povšimněte si, že metoda <code>capitalize()</code> <span class="trnote"
title="Poznámka&nbsp;překladatele">(z anglického <em>capital letter</em>,
čili velké písmeno)</span> provádí zvětšení prvního písmene pro řetězec jako
celek, nikoliv pro každé slovo zvlášť. Všimněte si také dvou funcí pro
otestování řetězce <span class="trnote" title="Poznámka&nbsp;překladatele"
>na určitou vlastnost</span> (neboli <em>predikátů</em>). K dalším užitečným
testům patří <code>isalpha()</code> a <code>isspace()</code>. Poslední
zmíněná funkce kontroluje, zda se v řetězci vyskytují jen <em>bílé
znaky</em>, tedy nejen mezery <span class="trnote"
title="Poznámka&nbsp;překladatele">(tj. také tabulátory, konce
řádků...)</span>.</p>

<p>V dalších částech kurzu budeme mnohé z uvedených řetězcových metod
používat. Zejména <a href="cztutcase.html">Případová studie gramatického
počítadla</a> jich používá několik najednou.</p>

<div class="trnote">

<p><b>Poznámka překladatele:</b> Povšimněte si, že ve výše uvedené ukázce
řetězcových metod jsou všechny literály (řetězcové konstanty) zapsány jako
Unicode řetězce &mdash; na začátku, před prvním apostrofem mají uvedeno
písmeno <code><b>u</b></code>. V originálním anglickém textu tomu tak není.
Ale čeština používá znaky, které nepatří do kódu ASCII, a proto význam kódu
znaku závisí na tom, jaké kódování používáme.</p>

<p>Pythonovský string, který není uložen v kódování Unicode, s sebou nenese
žádnou informaci o použitém kódování. Python takový řetězec chápe jako
posloupnost bajtů. Nemá odkud vzít informaci o tom, že velké písmeno k znaku
s kódem 249 má kód 217. Například v kódování <code>windows-1250</code> jde o
znaky <code>ůŮ</code>. V jiných kódováních ovšem uvedené kódy mohou patřit
zcela jiným znakům, nemusí vůbec tvořit pár malé/velké písmeno a dokonce
vůbec nemusí patřit mezi písmena.</p>

<p>ASCII znaky &mdash; tj. ty, které mají kód v rozsahu 0 až 127 &mdash;
představují výjimku v tom smyslu, že mají stejný kód ve všech odvozených
kódováních (kódy ASCII znaků jsou zachovány i v Unicode). Metody pro změnu
velikosti písmen tedy mohou bez problémů nad těmito znaky fungovat i bez
znalosti používaného kódování pro písmena s větším kódem. Podívejme se, co
Python provede, když bychom v příkladu neuvedli řetězce v Unicode:</p>

<pre>
>>> print 'SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ'.lower()
smÍšenÝ pŘípad: ěščřžýáíéúůó ĚŠČŘŽÝÁÍÉÚŮ
>>> print 'SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ'.upper()
SMÍšENÝ PŘíPAD: ěščřžýáíéúůó ĚŠČŘŽÝÁÍÉÚŮ
>>> print 'SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ'.swapcase()
smÍšENÝ pŘíPAD: ěščřžýáíéúůó ĚŠČŘŽÝÁÍÉÚŮ
>>> print 'SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ'.capitalize()
SmÍšenÝ pŘípad: ěščřžýáíéúůó ĚŠČŘŽÝÁÍÉÚŮ
>>> print 'ĚŠČŘŽÝÁÍÉ'.islower()
False
>>> print 'ĚŠČŘŽÝÁÍÉ'.isupper()
False
</pre>

<p>Všechna písmena v rozsahu ASCII jsou správně převedena, ale všechna
ostatní písmena byla ponechána beze změny. Metoda neví, co s nimi, proto je
ponechá v původním tvaru. Uvědomte si, že je to přirozené chování metod v
případech, kdy zpracovávají znaky, která nejsou písmenem. Existují také
písmena, která nemají definováno odpovídající malé nebo velké písmeno
(například německé ostré s). Všimněte si, že predikáty
<code>islower()</code> a <code>isupper()</code> zde nepovažují testované
řetěze ani za malá ani za velká písmena.</p>

<p>Unicode řetězce jsou ovšem speciálnější, informačně bohatší. Písmena jsou
určena jednoznačně a existuje i jednoznačný vztah mezi malým a velkým
písmenem (pokud to u znaku dává smysl). Metody pro převody písmen z malých
na velká a naopak nemusí zohledňovat žádné nejednoznačnosti. Při použití
Unicode se tedy i u ostatních lidských jazyků dostáváme do stejně pohodové
situace, v jaké o podobných řetězcových operacích píší anglicky mluvící
autoři ;-)</p>

</div>

<h3>Zpracování textu v jazyce VBScript</h3>

<p>VBScript vychází z jazyka BASIC. Díky tomu disponuje celou řadou
zabudovaných funkcí pro práci s řetězci. V referenční příručce jsem jich
napočítal nejméně 20 a to jsem nepočítal ty, které se vztahují k zpracování
znaků v Unicode.</p>

<p>To znamená, že v jazyce VBScript můžeme <span class="trnote"
title="Poznámka&nbsp;překladatele">s&nbsp;řetězci</span> dělat v podstatě vše,
co jsme si ukazovali v jazyce Python. V rychlosti si ukážeme jeho
možnosti:</p>


<h4>Rozdělování textu</h4>

<p>Začneme funkcí <code>Split</code>:</p>

<pre>
&lt;script type="text/vbscript">
Dim retezec
Dim seznam
retezec = "Toto je seznam slov."
seznam = Split(retezec) <span class="comment">' vrací pole</span>
MsgBox seznam(1)
&lt;/script>
</pre>

<p>Pokud nám rozdělování řetězce v místech s bílými znaky (zde mezerami)
nevyhovuje, můžeme stejně jako v Pythonu předepsat hodnotu oddělovače.</p>

<p>Pro opačný postup zde máme funkci <code>Join</code> &mdash; stejně jako v
jazyce Python.</p>


<h4>Vyhledávání a náhrada v textu</h4>

<p>K vyhledávání podřetězce slouží funkce <code>InStr</code>, což je zjevně
zkratka z anglického <em>In&nbsp;String</em>, tedy
<em>v&nbsp;řetězci</em>.</p>

<pre>
&lt;script type="text/vbscript">
Dim s, n
s = "Toto je dlouhý textový řetězec."
n = InStr(s, "dlouhý")
MsgBox "Slovo 'dlouhý' bylo nalezeno na pozici: " &amp; CStr(n)
&lt;/script>
</pre>

<p>Návratová hodnota obvykle udává pozici v původním řetězci, na které začíná
vyhledávaný podřetězec. Pokud není nalezen, vrací se nula. (V jazyce VBScript
to nepůsobí žádný problém, protože se v něm indexuje od jedničky. To znamená,
že hodnota nula nereprezentuje platnou hodnotu indexu.) Pokud má řetězec
hodnotu <code>Null</code>, vrací se hodnota <code>Null</code>. Tím se poněkud
komplikuje ověřování, zda nedošlo k chybě.</p>

<p>Stejně jako v Pythonu můžeme i v jazyce VBScript vymezit část původního
řetězce, která se má prohledávat. Můžeme uvést index, od kterého se má začít
vyhledávat:</p>


<pre>
&lt;script type="text/vbscript">
Dim s, n
s = "Toto je dlouhý textový řetězec."
n = InStr(6, s, "dlouhý")  <span class="comment">' Hledej od pozice 6.</span>
MsgBox "Slovo 'dlouhý' bylo nalezeno na pozici: " &amp; CStr(n)
&lt;/script>
</pre>

<p>Narozdíl od Pythonu můžeme v jazyce VBScript předepsat také to, zda se mají
při vyhledávání rozlišovat velká a malá písmena, či nikoliv. Pokud to
neurčíme, velká a malá písmena se rozlišují.</p>

<p>Náhrady textu se provádějí prostřednictvím funkce <code>Replace</code>:</p>

<pre>
&lt;script type="text/vbscript">
Dim s
s = "Příšerně zeleňoučký kůň úpěl ďábelské ódy."
MsgBox Replace(s, "zeleňoučký", "žluťoučký")
&lt;/script>
</pre>

<p>Poslední nepovinný argument určuje, kolik výskytů vyhledávaného vrorku se
má nahradit. Pokud neurčíme jinak, nahrazují se všechny výskyty. Můžeme určit
i počáteční pozici pro prohledávání a náhradu, jako u výše zmíněné funkce
<code>InStr</code>.</p>


<h4>Změna velikosti písmen</h4>

<p>Změnu velikosti písmen provádíme v jazyce VBScript funkcemi
<code>UCase</code> a <code>LCase</code>. Ekvivalent pythonovské metody
<code>capitalize()</code> tady nenajdeme.</p>

<pre>
&lt;script type="text/vbscript">
Dim s
s = "SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ"
MsgBox LCase(s)
MsgBox UCase(s)
&lt;/script>
</pre>

<p>To je vše, čím se budeme v této učebnici zabývat. Pokud se chcete dozvědět
více, projděte si seznam funkcí v nápovědě k VBScript.</p>

<p class="trnote"><b>Poznámka překladatele:</b> V tomto případě (narozdíl od
stejného řetězce v pythonovském příkladu, kdy řetězec nebyl uveden v Unicode)
dojde ke korektnímu převodu na malá i velká písmena i u znaků s diakritikou.
Je to dáno tím, že VBScript s řetězci jednoznačně spojuje určité kódování.
Pokud je skript vložen do HTML souboru, pak bývá kódování předepsáno v jeho
hlavičce. Stejně je tomu i u XML souborů. Pokud kódování není předepsáno
vůbec, pak VBScript předpokládá, že se používá kódování definované v
systému.</p>


<h3>Zpracování textu v JavaScript</h3>

<p>JavaScript je z našich tří jazyků pro zpracování textu vybaven nejhůře.
I&nbsp;přesto jsou základní operace do určité míry podporovány. Ve srovnání s
jazyky Python a VBScript jazyk JavaScript trpí nedostatky, které tkví spíše
jen v množství <span title="bells &amp; whistles">"cingrlátek"</span>.
JavaScript tato omezení kompenzuje silnou podporou <em>regulárních
výrazů</em>. (Budeme se jimi zabývat <a href="cztutregex.html">v jednom z
dalších témat</a>.) Regulární výrazy výrazně rozšiřují možnosti, které
poskytují výše zmíněné primitivní funkce, ale platíme za to zvýšením
složitosti.</p>

<p>JavaScript, stejně jako Python, využívá k manipulaci s řetězci objektově
orientovaný přístup. Všechny operace se provádějí prostřednictvím metod
třídy <code>String</code>.</p>

<h4>Rozdělování textu</h4>

<p>Rozdělování textu se provádí metodou <code>split()</code>:</p>

<pre>
&lt;script type="text/javascript">
var seznam, retezec = "Toto je krátký řetězec";
seznam = retezec.split(" ");
document.write(seznam[1]);
&lt;/script>
</pre>

<p>Povšimněte si, že JavaScript vyžaduje zadání oddělovacího znaku.
Neexistuje zde žádná předdefinovaná hodnota. Oddělovač může být definován i
<a href="cztutregex.html">regulárním výrazem</a>, takže operace rozdělení
může být velmi důmyslná.</p>

<h4>Vyhledávání textu</h4>

<p>K vyhledávání textu se v jazyce JavaScript používá metoda
<code>search()</code>:</p>

<pre>
&lt;script type="text/javascript">
var retezec = "Na Nilu ibisi kvílili bílí...";
document.write("'ibisi' se nachází na pozici: " + retezec.search(/ibisi/));
&lt;/script>
</pre>

<p class="ir">zmatky řetězec/vzorek</p>

<p>Znovu platí, že vyhledávaný řetězcový vzorek je ve skutečnosti
regulárním výrazem. To znamená, že vyhledávání může mít velmi důmyslná
pravidla. Na druhou stranu neexistuje možnost vymezit část původního
řetězce, která se má prohledávat, zadáním počáteční pozice (ačkoliv i tuto
možnost můžeme simulovat prostřednictvím regulárního výrazu).</p>

<p>JavaScript podporuje i jinou vyhledávací operaci s mírně odlišným
chováním. Nazývá ze <code>match()</code> <span class="trnote"
title="Poznámka&nbsp;překladatele">([meč], zde ve smyslu <em>odpovídat</em>,
<em>pasovat</em>)</span>. V této částí se metodou <code>match()</code>
nebudeme zabývat.</p>

<h4>Náhrada textu</h4>

<p class="ir">zmatky řetězec/vzorek</p>

<p>K nahrazování textu se používá metoda <code>replace()</code>.</p>

<pre>
&lt;script type="text/javascript">
var retezec = "Kočka leze dírou, pes dveřmi...";
document.write(retezec.replace(/dveřmi/, "oknem"));
&lt;/script>
</pre>

<p>A znovu připomeňme, že vyhledávaný vzorek může být zadán regulárním
výrazem. Myslím, že už vidíte ten obecný vzor. Operace náhrady nahrazuje
všechny výskyty vyhledávaného vzorku a, pokud mohu říci, neexistuje žádný
způsob, jak dosáhnout náhrady pouze jednoho výskytu, aniž byste řetězec
nejdříve rozdělili a pak jej opět pospojovali dohromady.</p>

<p class="ir">zmatky řetězec/vzorek, počet náhrad</p>


<h4>Změna velikosti písmen</h4>

<p>Pro změnu velikosti písmen máme k dispozici dvě funkce:
<code>toLowerCase()</code> a <code>toUpperCase()</code>.
</p>

<pre>
&lt;script type="text/javascript">
var retezec = "SMÍšenÝ PŘípad: ěščřžýáíéúůó ĚŠČŘŽÝÁÍÉÚŮ";
document.write(retezec.toLowerCase()+ "&lt;br>");
document.write(retezec.toUpperCase()+ "&lt;br>");
&lt;/script>
</pre>

<p>K těmto funkcím můžeme stěží co dodat. Jednoduchým způsobem provádějí
jednoduchou činnost. JavaScript &mdash; narozdíl od ostatních jazyků, o
kterých se bavíme &mdash; nabízí řadu speciálních textových funkcí pro
zpracování HTML. Odhaluje tím své kořeny jazyka určeného pro programování ve
webovém prostředí. Nebudeme se jimi zabývat. Popis naleznete ve standardní
dokumentaci.</p>

<p>Tím uzavíráme pohled do světa zpracování textu. Doufám, že jste tím
získali nástroje, které potřebujete ke zpracování textu ve vašich
projektech. Závěrečná rada zní: Při zpracování textu si vždy pročtěte
dokumentaci zvoleného jazyka.Řešení nejzákladnějších programátorských
úloh je často podpořeno mocnými nástroji.</p>


<div class="remember">
<p class="title">Zapamatujte si</p>
<ul>
<li>Soubory musíme před použitím otevřít.</li>
<li>Ze souborů můžeme obvykle jen číst nebo do nich můžeme jen zapisovat,
  ale ne obojí současně.</li>
<li>Funkce <code>readlines()</code> jazyka Python přečte všechny řádky
  souboru najednou, zatímco funkce <code>readline()</code> přečte jen jeden
  řádek. Může nám to pomoci šetřit pamětí.</li>
<li>Po použití soubor uzavřete.</li>
</ul>
</div>

<div class="foot">
<p class="navig">[
<a href="cztutfiles.html" title="Práce se soubory">předchozí</a> |
<a href="cztutcont.html">obsah</a> |
<a href="cztuterrors.html" title="Práce s chybami">další</a>
]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: cztuttext.html,v 1.6 2005/10/20 20:52:40 petr Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: cztuttext.html,v 1.6 2005/10/20 20:52:40 petr Exp $</p>
</div>
</body>
</html>

