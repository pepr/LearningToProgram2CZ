<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Počítačová témata -- UMLComputer Bits</title>
</head>
<body>

<p class="ir">Níže uvedený text pochází z prvního vydání. Nad tímto textem
se nachází aktuální stav po revizi směřující k druhému vydání.</p>

<h1>Počítačová témata</h1>

<h2>UML &mdash; The Unified Modelling Language</h2>

<p>&hellip; neboli Sjednocený modelovací jazyk</p>

<h3>Historické souvislosti</h3>

<p>Sjednocený modelovací jazyk &mdash; dále jen UML &mdash; byl vyvinut jako
notace (prostředek pro zápis) pro potřeby softwarového inženýrství autory
jmény Grady Booch, James Rumbaugh a Ivar Jacobsen ze společnosti Rational
(Rational Corp.). Každý z těchto tří inženýrů publikoval svou objektově
orientovanou metodologii. Mezi uživateli těchto metodologií se vytvořily
vyhraněné názory na to, která z těchto metodologií je <em>nejlepší</em>.</p>

<p>Aby tito <em>tři amigos</em> předešli nadcházejícím sporům, dali se (na
nějaký čas) dohromady a vytvořili <em>notaci</em>, která v sobě zahrnovala
to nejlepší z jejich vlastních notací, a která se dala použít pro většinu
metod objektově orientovaného návrhu. Notace byla postupně vyčištěna a
rozšířena. Nyní tvoří základ pro téměř libovolný přístup, který se využívá
v rámci softwarového inženýrství, ať už jde o objektově orientovaný přístup,
či nikoliv.</p>

<h3>Síla UML</h3>

<p>Jazyk UML vykazuje několik silných stránek, které jej vyzvedávají nad
ostatní, předcházející metody a notace:</p>

<dl>
<dt>Šířka záběru</dt>
<dd><p>UML pokrývá celý softwarový cyklus od zachycení požadavků přes
  fyzický návrh až po nasazení. Obsahuje v sobě jak dynamické, tak statické
  prvky a umožní vám soustředit se na systémy, kde je kritickou stránkou
  jak čas, tak data.</p></dd>

<dt>Standardizace</dt>
<dd><p>Jazyk UML spojil tři hlavní větve objektově orientované notace. Přijal jej
  také Coad, který představoval menšinového hráče. Mimo UML nyní stojí pouze
  Schlaer-Mellor. Pokud se softwarový průmysl chce posunout směrem k
  důležitějším tématům a pokud se má zahájit výměna myšlenek sjednoceným a
  srozumitelným způsobem &mdash; jako je tomu v ostatních inženýrských
  disciplínách &mdash;, je pro něj standardizovaná notace životně
  důležitá.</p></dd>

<dt>Podpora průmyslu</dt>
<dd><p>Většina výrobců vývojových nástrojů, která rozpoznala jak vážnost
  podpory <span class="trnote" title="Poznámka překladatele">(UML)</span>,
  tak výhody standardizace, nyní jazyk UML podporují v rámci jejich nástrojů
  CASE <span class="trnote" title="Poznámka překladatele">(Computer Aided
  Software Engineering, čili počítačem podporované nástroje pro softwarové
  inženýrství.)</span>. Ostatní se určitě přidají.</p></dd>

<dt>Rozšiřitelnost</dt>
<dd><p>Jazyk UML poskytuje mechanismus pro rozšiřování notace prostřednictvím
  takzvaných <em>stereotypů</em>. Jde nepochybně o dobrý nápad, ale vede to
  k některým nešťastným vedlejším efektům (viz níže).</p></dd>
</dl>

<h3>Slabé stránky UML</h3>

<p>Podle mého názoru má UML tři vážné nedostatky:</p>

<dl>
<dt>Nedostatečné grafické rozlišení</dt>
<dd><p>UML používá poměrně malý počet tvarů pro vyjadřování velkého množství
  konceptů. Jako důsledek této skutečnosti vznikají diagramy, ve kterých
  nelze snadno rozpoznávat obsah. Občas je dokonce obtížné na první pohled
  určit, co diagram vyjadřuje (zda třídy nebo objekty, statické nebo
  dynamické vztahy).</p></dd>

<dt>Nadužívání <em>stereotypů</em></dt>
<dd><p>Tato připomínka se vztahuje k dříve zmíněnému bodu, ale jde ještě
  o krok dále. Mnoho návrhových prvků, které měly v individuálních notacích
  rozlišitelný vzhled, bylo sloučeno a rozlišeno pouze stereotypovou notací.
  Jako příklad můžeme uvést metatřídy, kategorie tříd, třídy definující
  rozhraní, atd. Výsledkem je obtížná vizuální srozumitelnost diagramů.
  Abychom rozlišili druh jeho prvků, musíme číst jednotlivé popisky. Jak již
  jsme se zmínili, stereotypy představují skvělý způsob pro přidávání
  <em>nových</em> rysů do existující notace, ale neměly by být používány pro
  vyjadřování zásadních rysů v rámci objektově orientovaného návrhu.</p></dd>

<dt>Snížený důraz na fyzický návrh</dt>
<dd><p>Navzdory tomu, že Booch navrhl bohatou a užitečnou sadu ikon pro
  fyzický návrh, a navzdory faktu, že žádná z ostatních notací nenabízela
  nic podobného, z UML byla většina z nich odstraněna. Ponechán byl pouze
  <em>balík</em> (package; občas je vyjadřován stereotypem jako podsystém,
  případně i s maňásky typu rozhraní COM) a <em>uzel</em> (node). Úlohy,
  procesy, rozhraní, implementace, moduly &mdash; všechny tyto prvky zmizely
  jako dodo. Fyzický návrh je softwarovými inženýry často přehlížen a
  uvedené podlačení jeho významu v UML může tento trend pouze podpořit.</p></dd>
</dl>

<h3>Praktické zkušenosti s UML</h3>

<p>Po zvážení pro a proti věřím tomu, že UML patří k dobrým počinům. Použil
jsem jej u několika malých projektů a naposledy jsem pomocí UML dokumentoval
rozsáhlý systém, který není objektově orientovaný. Používal jsem zejména
notaci pro fyzické prvky. Občas jsem však použil i stavové grafy a dokonce
i objektové diagramy a diagramy tříd, abych s jejich pomocí ilustroval
koncepci.</p>

<p>Ohlas &mdash; a to dokonce i od těch, kteří UML neznají &mdash; byl
pozitivní, což upevňuje mé přesvědčení, že UML může tvořit základ jakéhosi
Sjednoceného modelovacího jazyka pro softwarový průmysl, ať už jde o popis
objektově orientovaných systémů, či nikoliv.</p>

<p>S tím jak se zlepšuje podpora typu CASE a jak se v odborných článcích
pokračuje s používáním UML diagramů, seznámí se s touto notací i praktičtí
programátoři a budou ji používat. Doufejme, že budeme brzy schopni
porovnávat návrhy stejně snadno, jako to inženýři v elektrotechnice a
stavitelství dělají už celá desetiletí.</p>

<hr>

<p>Náměty k tomuto článku mi posílejte <a
href="mailto:alan.gauld@btinternet.com">sem</a>. <span class="trnote"
title="Poznámka překladatele">(..., ale anglicky.)</span>

<hr>
<div class="foot">
<p class="navig">[ <a href="czcomputing.html">zpět</a>  ]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: czuml.html,v 1.5 2004/08/31 11:55:15 prikryl Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: czuml.html,v 1.5 2004/08/31 11:55:15 prikryl Exp $</p>
</div>
</body>
</html>

