<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Jak se naučit programovat: Další posloupnosti</title>
</head>
<body>

<h2>Další posloupnosti a jiné věci</h2>

<div class="whatcovered">
<p class="title">O čem si budeme povídat?</p>

<ul>
<li>Seznámíme se s novým nástrojem pro psaní programů v jazyce Python.</li>
<li>Zopakujeme si, jak využívat proměnné k uložení informací, které budeme
    chtít použít později.</li>
<li>Řekneme si něco o komentářích a probereme si, proč je potřebujeme.</li>
<li>Ukážeme si, jak kombinovat delší posloupnosti příkazů s cílem vyřešit
    nějaký úkol.</li>
</ul>
</div>

<p>Takže&hellip; Nyní už víme, jak v jazyce Python zapisujeme jednotlivé
příkazy. Začali jsme také brát v úvahu data a to, co s nimi můžeme dělat.
Napsali jsme při tom pár delších posloupností s rozsahem, dejme tomu, 5 až
10 řádků. Přibližujeme se k tomu, abychom začali psát opravdu užitečné
programy. Je tu ale jeden háček. Naše programy se ztrácejí, kdykoliv
skončíme práci s Pythonem. Pokud jste zkoušeli příklady v jazycích VBScript
a JavaScript, museli jste si je uložit do souboru. Proto jste je mohli
spouštět opakovaně. Totéž bychom potřebovali u programů v jazyce Python. Už
jsem se zmínil o tom, že k tomu můžete použít libovolný textový editor, jako
je například Notepad nebo pico, a výsledek uložit do souboru s příponou
<code>.py</code>. Poté můžete výsledek spustit z příkazového řádku &mdash;
viz kapitola <a href="cztutstart.html">Začínáme</a>. Ale existuje jednodušší
způsob.</p>

<h3>The joy of being IDLE<sup class="trnote"><a
href="cztuttrn.html#Pseq2_idle" id="Bseq2_idle"
title="IDLE, aneb slovní hříčka...">[1]</a></sup></h3>

<p>Když jste si instalovali Python, nainstalovala se vám současně užitečná
aplikace, která je sama napsána v jazyce Python. Nazývá se IDLE a je tím,
čemu se říká <em>integrované vývojové prostředí</em>. To znamená, že jde o
jednu aplikaci, která v sobě zahrnuje několik programátorských nástrojů. Co
se týká IDLE, nemíním zde zabíhat do hloubky. Chci vyzvednout jen dvě z jeho
vlastností. Najdete v něm zdokonalenou verzi <span class="trnote"
title="Poznámka&nbsp;překladatele">toho, čemu jsme říkali</span> pythonovský
příkazový řádek (<code>>>></code>), s podporou zvýrazňování syntaxe
(anglicky syntax highlighting [syntax hailaiting] &mdash; různé prvky jazyka
zobrazuje různými barvami) a s dalšími šikovnými vlastnostmi. A naleznete
zde také dobrý textový editor (specializovaný na pythonovské zdrojové
texty), který vám zprostředkuje spouštění vašich programů přímo z IDLE.</p>

<p>Pokud jste tak již neučinili, pak vám vřele doporučuji, abyste si IDLE
vyzkoušeli. Jakmile zjistíte, jak se ve vašem operačním systému IDLE
spouští, pak za nejlepší považuji shlédnout <a
href="http://hkn.eecs.berkeley.edu/~dyoo/python/idle_intro/index.html"
target="_blank">vynikající příručku Dannyho Yoo</a> <span class="trnote"
title="Poznámka&nbsp;překladatele">(anglicky)</span>.</p>

<p>Na domovských stránkách systému Python naleznete pod <a
href="http://www.python.org/idle/doc/idlemain.html" target="_blank">heslem
IDLE</a> úplnou učebnici. <span class="trnote"
title="Poznámka&nbsp;překladatele">(Je ale v angličtině a místy může být
poněkud zastaralá. Odpovídá verzi IDLE 0.5, přičemž s instalací Python 2.3.4
byla k dispozici již verze IDLE 1.0.3.)</span></p>

<p>Pokud používáte MS&nbsp;Windows je tu ještě další možnost v podobě
aplikace <a href="http://www.python.org/windows/pythonwin/"
target="_blank">Pythonwin</a>, kterou lze stáhnout samostatně nebo jako
součást balíku <a href="https://sourceforge.net/projects/pywin32/"
target="_blank">pywin32</a>. Tento balík vám zpřístupní všechny
nízkoúrovňové funkce <span class="trnote" title="Poznámka&nbsp;překladatele"
>architektury</span> MFC pro MS&nbsp;Windows <span class="trnote"
title="Poznámka&nbsp;překladatele">(Microsoft Foundation Classes)</span> a
&mdash; což je důležité &mdash; představuje velmi dobrou alternativu k IDLE.
PythonWin lze použít pouze pod MS&nbsp;Windows, ale podle mého názoru je o
něco lepší, než IDLE. Na druhou stranu, IDLE je standardní součástí
instalace systému Python, takže jej používá více lidí. Navíc funguje na
většině platforem. Ať už je to jakkoliv, vždy je lepší mít možnost
volby.</p>

<p>Pokud dáváte přednost jednoduššímu přístupu, můžete použít některý z
textových editorů, které různým způsobem programování v Pythonu podporují.
Editor <a href="http://www.vim.org/" target="_blank">vim</a> podporuje
zvýrazňování syntaxe (barevné zobrazování klíčových slov, atd.), editor <a
href="http://www.gnu.org/software/emacs/emacs.html"
target="_blank">emacs</a> definuje pro Python plnohodnotný editační režim,
malý editor <a href="http://www.scintilla.org/SciTE.html"
target="_blank">SciTE</a> podporuje zvýrazňování syntaxe a má další pěkné
rysy. <span class="trnote">Poznámka&nbsp;překladatele: Za vyzkoušení určitě
stojí i v Javě napsaný editor <a href="http://www.jedit.org/"
target="_blank">jEdit</a>.</span></p>

<p>Pokud půjdete cestou používání textového editoru, pak pravděpodobně
zjistíte, že nejšikovnější bude používat tři najednou otevřená okna:</p>

<ol>
<li>Editor, kde píšete zdrojový text a ukládáte jej do souboru,</li>
<li>okno s interaktivně spuštěným Pythonem, ve kterém si na příkazovém
    řádku (<code>>>></code>) zkoušíte věci, které poté přidáváte do
    zdrojového textu, a</li>
<li>okno s příkazovým řádkem operačního systému, ve kterém spouštěním
    testujete vytvářený program.</li>
</ol>

<p>Autor této učebnice dává přednost <span class="trnote"
title="Poznámka&nbsp;překladatele">výše popsanému způsobu</span> používání
tří oken, ale zdá se, že většina začátečníků dává přednost stylu <em>vše v
jednom</em> v podobě IDLE nebo Pythonwin. Výběr je pouze na vás.</p>

<div class="trnote">

<p><b>Poznámka překladatele:</b> Důvodem k používání přístupu <em>se třemi
okny</em> bývá skutečnost, že pokročilejší uživatelé jsou již zvyklí na svůj
oblíbený textový editor, ve kterém dokáží pracovat efektivněji, než v jiných
editorech. Při jeho výběru se uplatňuje tolik vlivů, že prakticky o žádném
editoru nelze tvrdit, že je nejlepší či horší. Je to jako s auty. Někdo má
rád pohodlnější limuzíny s automatickou převodovkou a s posilovačem řízení,
někomu vyhovují standardní přibližovadla s ne příliš výraznými rysy v žádném
směru, někdo vyznává rychlé sportovní modely, ze kterých vymačká maximální
akceleraci a výkon, i za cenu toho, že se mu od řadicí páky dělají
mozoly.</p>

<p>Osobně jsem prošel používáním editorů vi/vim, emacs, JED (v režimu emacs)
až k momentálně používanému jEdit. Kromě toho jsem používal několik editorů
z integrovaných prostředí různých jazyků, pár editorů integrovaných do
nástrojů typu Norton Commander a další malé editory typu Notepad a podobné.
Ačkoliv bych se asi nechal přesvědčit k vyzkoušení nějakého nového editoru,
nechtějte po mě, abych se vracel k vim. Nesedí mi, tak jako vi-kingům nebude
sedět emacs nebo jEdit. Nepřemlouvejte mě. Já taky nebudu nikoho
přemlouvat.</p>

<p>Pokud ve věci editoru dosud nemáte jasno, vyzkoušejte výše zmíněny SciTE.
Zdá se, že má v režimu pro Python docela pěkné vlastnosti. Kromě toho se v
kapitole o používání <a href="cztutgui.html">grafického uživatelského
rozhraní</a> zmíníme o balíku wxPython, který mimo jiné obsahuje modul
<code>stc</code>. Nemám s nimi velké zkušenosti, ale jak SciTe, tak modul
<code>stc</code> využívají stejnou editační komponentu, která se vyvíjí v
rámci projektu <a href="http://www.scintilla.org/"
target="_blank">Scintilla</a>. To jinými slovy znamená, že do svých
pythonovských programů můžete zakomponovat okno fungující podobně, jako
jinak samostatná aplikace SciTE. Když si spustíte demo k wxPython, pak v
pravém okně pod záložkou <em>Demo Code</em> uvidíte modul <code>stc</code> v
akci.</p>

<p>Za zmínku stojí další nástroj, nazývaný <em>PyCrust</em>. Svého času se
jednalo o samostatný projekt, který měl být ve vztahu k wxPython tím samým,
čím je IDLE ve vztahu Tkinter. Z původně samostatného projektu se stala
součást wxPython. V době psaní tohoto textu existoval ve verzi 0.9.4 a na
první pohled se jevil velice slibně. Konečným cílem projektu je kvalitnější
náhrada IDLE: Python shell, editor (využívající modul <code>stc</code>) a
další nástroje, které usnadňují vývoj.</p>

</div>


<p>Pokud zkoušíte příklady v JavaScript nebo VBScript, doporučuji využít
některý z výše zmíněných editorů a nějaký vhodný prohlížeč, dejme tomu
Internet Explorer, ve kterém si soubor otevřete. Když budete chtít vyzkoušet
<span class="trnote" title="Poznámka&nbsp;překladatele">v editoru provedené
úpravy</span>, jednoduše stiskněte tlačítko prohlížeče
<code>Aktualizovat</code> (Reload). <span class="trnote">Poznámka
překladatele: Nezapomeňte nejdříve soubor po úpravách v editoru
uložit.</span></p>


<h3>Krátce o komentářích</h3>

<p>K jednomu z nejdůležitějších programátorských nástrojů patří jeden, který
začátečníci často při prvním seznámení vnímají jako zbytečný &mdash;
komentáře. Komentáře jsou prostě jen řádky v programu, které popisují, o co
jde. Nemají žádný vliv na funkčnost programu, jsou v něm <em>na ozdobu</em>.
Komentáře ovšem hrají velmi důležitou roli. Říkají programátorovi, o co v
daném místě jde. A co je ještě důležitější, říkají <em>proč</em> to tak má
být. Zvlášť důležité je to v případě, kdy programátor, který zdrojový text
studuje, není tím, kdo jej napsal. Případně může jít o jeho dílo, ale od
jeho vzniku už uplynula dlouhá doba. Význam dobrých komentářů po určitých
programátorských zkušenostech jistě sami doceníte. Komentáře byly použity
již u některých dříve uvedených úryvků kódu. Jsou to ony jinou barvou
zvýrazněné části řádků, které začínají symbolem <span
class="comment">#&nbsp;pro&nbsp;Python</span> nebo symbolem <span
class="comment">'&nbsp;pro&nbsp;VBScript</span>. Od tohoto okamžiku budu
části programu komentovat <span class="trnote"
title="Poznámka&nbsp;překladatele">pečlivěji</span>. Množství okolního
vysvětlujícího textu se bude postupně zmenšovat, protože vysvětlení budou
uvedena právě v komentářích.</p>

<p>Každý jazyk definuje svůj způsob zápisu komentářů. V jazyce VBScript
komentář začíná slovem <code>REM</code> (zkratka slova <em>remark</em>
[rimák] = komentář) nebo, což je běžnější, apostrofem <code>'</code>.
Ignoruje se vše, co se nachází za uvedenou značkou <span class="trnote"
title="Poznámka&nbsp;překladatele">(do konce řádku)</span>:</p>

<pre>
<span class="comment">REM print "Tento text se nikdy nevytiskne."</span>
<span class="comment">' Toto je také komentářový řádek.</span>
print "Tento text se vytiskne."
</pre>

<p>Pokud jste někdy psali dávkové soubory v systému MS-DOS <span
class="trnote" title="Poznámka překladatele">(ty s příponou .bat)</span>,
může vám být slovo REM povědomé, protože v dávkových souborech se používá
stejný způsob označování komentářů.</p>

<p>Všimněte si, že možnost používání apostrofu pro označení komentářů
zabraňuje tomu, aby se apostrof mohl ve VBScript používat pro vymezování
řetězců. VBScript si prostě myslí, že jde o komentář.</p>

<p>Python používá pro označení komenářů znak <code>#</code>. Následující
znaky<span class="trnote" title="Poznámka překladatele">, až do konce
řádku,</span> se ignorují:</p>

<pre>
v = 12  <span class="comment"># přiřaď do v hodnotu 12</span>
x = v*v <span class="comment"># x je v na druhou</span>
</pre>

<p>Uvedený příklad shodou okolností používá velmi <em>špatný</em> styl
komentování. Vaše poznámka by neměla jenom znovu popisovat význam
(sémantiku) příkazu. To přece vidíme na první pohled ze zápisu samotného
příkazu! Komentář by měl vysvětlovat <em>proč</em> se to dělá:</p>

<pre>
v = 3600   <span class="comment"># 3600 je počet sekund za jednu hodinu</span>
s = t*3600 <span class="comment"># t obsahuje čas v hodinách, s v sekundách</span>
</pre>

<p>Takové komentáře jsou mnohem prospěšnější.</p>

<p>JavaScript používá v roli komentářové značky dvojici lomítek
<code>//</code>. A jako v předchozích případech, vše za touto značkou se
ignoruje.</p>

<p>Některé jazyky umožnují používání víceřádkových komentářů, které jsou
uzavřeny párem komentářových značek. Pokud ovšem není korektně vložena
značka pro ukončení komentáře, může to vést k podivným chybám. V jazyce
JavaScript víceřádkové komentáře používat lze. Zahajují se komentářovou
značkou <code>/*</code>. Následuje <span class="trnote"
title="Poznámka&nbsp;překladatele">text komentáře a vše je uzavřeno
značkou</span> <code>*/</code>:</p>

<pre>
&lt;script type="text/javascript">
document.write("Tohle se vytiskne.&lt;br>");

<span class="comment">// Toto je jednořádkový komentář</span>

<span class="comment">/* Toto je víceřádkový komentář. Pokračuje od tohoto řádku
dále přes tento řádek a dokonce
na tento, třetí řádek. Neobjeví se na výstupu skriptu.
Komentář je ukončen zrcadlovým obrazem otevírací značky. */</span>

document.write("Tento text se také vytiskne.");
&lt;/script>
</pre>

<p class="trnote"><b>Poznámka překladatele:</b> Pokud používáme editor se
zvýrazňováním syntaxe, pak bývají komentáře zobrazovány jinou barvou nebo
jiným typem písma. V takovém případě se pravděpodobnost toho, že si
nevšimneme neuzavřeného víceřádkového komentáře, výrazně snižuje.</p>

<p>Na komentářích je důležité především to, aby vysvětlovaly význam částí
programu komukoliv, kdo se program snaží číst. Měli byste na to vždy
pamatovat a vysvětlovat všechny záhadné úseky, jako je například používání
nějakých na první pohled podivných hodnot, složitých matematických výrazů a
podobně. A&nbsp;myslete na to, že oním zmateným čtenářem můžete být za pár
týdnů nebo měsíců právě vy.</p>



<h3>Posloupnosti příkazů používajících proměnné</h3>

<p>V kapitole <a href="cztutdata.html">Data, datové typy a proměnné</a> jsme
se seznámili s proměnnými. Zmiňovali jsme se o nich jako o nálepkách,
kterými si označujeme naše data, abychom se na ně mohli později odkazovat.
V&nbsp;různých příkladech se seznamy a v příkladu kódu pro ukládání adres
jsme mohli pozorovat příklady použití proměnných. Nicméně, proměnné mají při
programování tak podstatnou důležitost, že před probíráním dalších věcí
raději používání proměnných znovu shrneme.</p>

<p>Nyní použijte IDLE nebo příkazový řádek Pythonu spuštěného v okně MS-DOS
nebo v terminálovém okně systému Unix. Napište následující příkazy:</p>

<pre>
>>> v = 7
>>> w = 18
>>> x = v + w <span class="comment"># využíváme naše proměnné při výpočtu</span>
>>> print x
</pre>

<p>V této ukázce jsme vytvořili proměnné (<code>v</code>, <code>w</code> a
<code>x</code>) a manipulovali jsme s jejich obsahem. Podobá se to
použití tlačítka <code>M</code> na vaší kalkulačce. Výsledek uložíme do
paměti s cílem použít tuto hodnotu někdy později.</p>

<p>Tisk výsledku můžeme vylepšit použitím formátovacího řetězce:</p>

<pre>
>>> print "Soucet cisel %d a %d je: %d" % (v, w, x)
</pre>

<p>Jednou z výhod formátovacího řetězce je to, že jeho obsah můžeme
<em>také</em> uložit do proměnné:</p>

<pre>
>>> s = "Soucet cisel %d a %d je: %d"
>>> print s % (v, w, x) <span class="comment"># užitečné pro stejný výstup různých hodnot</span>
</pre>

<p>Příkaz <code>print</code> se tím velmi zkrátí, a to především v
případech, kdy pracujeme s mnoha hodnotami najednou. Na druhou stranu se tím
příkaz více zatemní. Rozhodnutí, zda jsou velmi dlouhé řádky lépe nebo hůře
čitelné (ve srovnání s variantou uložení formátovacího řetězce do proměnné),
musíte učinit sami. Pokud formátovací řetězec najdete poblíž příkazu
<code>print</code>, jako v našem případě, pak to není tak špatné. Můžeme si
pomoci ještě jedním způsobem. Proměnné pojmenováváme takovým způsobem, aby
vysvětlovaly účel svého použití. Místo jména <code>s</code> bych například
mohl přidělit naší proměnné pro uložení formátovacího řetězce jméno
<code>formatProSoucet</code>. Potom by příklad vypadal takto:</p>

<pre>
>>> formatProSoucet = "Soucet cisel %d a %d je: %d"
>>> print formatProSoucet % (v, w, x) <span class="comment"># užitečné pro stejný výstup různých hodnot</span>
</pre>

<p>Pokud pak v programu používáme několik různých formátovacích řetězců,
můžeme snadněji předepsat, který z formátů se má při tisku použít. Používání
výstižných názvů proměnných je užitečné za všech okolností. V dalších
příkladech se toho budeme držet. Prozatím naše proměnné neměly zrovna
význam, který by určoval, jak by se proměnná měla jmenovat.</p>


<h3>Na pořadí záleží</h3>

<p>V tomto okamžiku byste si mohli myslet, že postup konstruování
posloupnosti příkazů je zřejmý a že mu věnujeme zbytečně velkou pozornost.
V této chvíli můžete mít pravdu, protože v našem případě je poměrně jasné, o
co jde. Ale ne vždy je to tak jednoduché, jak to vypadá. Můžeme narazit na
skrytou léčku. Uvažujme případ, kdy chceme posunout úroveň všech nadpisů v
HTML dokumentu o jeden stupeň výše.</p>

<p>V HTML vytváříme nadpisy tím, že jejich text obalíme značkami:</p>

<ul>

<li><code>&lt;h1&gt;text&lt;/h1&gt;</code> pro první (nejvyšší) úroveň nadpisů,</li>

<li><code>&lt;h2&gt;text&lt;/h2&gt;</code> pro druhou úroveň nadpisů,</li>

<li><code>&lt;h3&gt;text&lt;/h3&gt;</code> pro třetí úroveň nadpisů, atd.
<span class="trnote" title="Poznámka překladatele">(Norma HTML 4.01 definuje
značky pro 6 úrovní nadpisů.)</span></li>

</ul>

<p>Problém spočívá v tom, že jakmile se dostanete na pátou úroveň nadpisů,
text v nadpisu je často menší, než text odstavců &mdash; což vypadá divně.
Takže se můžete například rozhodnout, že posunete všechny úrovně nadpisů o
jednu nahoru <span class="trnote" title="Poznámka překladatele">(tj. směrem
k menšímu číslu ve značce)</span>. Můžete to poměrně snadno provést v
textovém editoru při využití funkce náhrady jednoho řetězce jiným: všechny
řetězce <code>&lt;h2</code> nahradíte řetězcem <code>&lt;h1</code>, řetězce
<code>&lt;/h2</code> nahradíte řetězcem <code>&lt;/h1</code> a tak dále.</p>

<p>Ale uvažte, co se stane, když začnete nahrazovat značky s nejvyššími
čísly &mdash; řekněme <code>h4</code> značkou <code>h3</code>, potom
<code>h3</code> značkou <code>h2</code> a nakonec <code>h2</code> značkou
<code>h1</code>. Všechny nadpisy by se posunuly na první úroveň! Takže
pořadí provedení posloupnosti akcí je důležité. Totéž by platilo, pokud
bychom napsali program, který by zmíněné náhrady řetězců prováděl za nás
(což bychom docela dobře mohli chtít udělat, protože posunování úrovní
nadpisů může být úkol, který potřebujeme řešit velmi často).</p>

<p>V kapitole <a href="cztutdata.html">Data, datové typy a proměnné</a> bylo
uvedeno několik dalších příkladů používajících proměnné a uvádějících různé
posloupnosti příkazů &mdash; a to zejména na příkladech s adresami lidí. A
proč byste si vlastně nemohli vymyslet pár vlastních příkladů? Jakmile s tím
budete hotovi, budeme pokračovat směrem k případové studii. Budeme ji
budovat postupně a vylepšovat ji vždy, když se při probírání dalších témat
naučíme nějakou novou techniku.</p>


<h3>Tabulka násobků</h3>

<p>Nyní uvedu příklad, který budeme rozvíjet v průběhu několika
následujících kapitol. Tak jak se budeme učit novým programovacím technikám,
řešení příkladu se bude postupně vylepšovat</p>

<p>Vzpomínáte si, že můžeme psát dlouhé řetězce uzavřené v trojitých
uvozovkách? Využijeme toho k vytvoření tabulky násobků:</p>

<pre>
>>> s = """
1 x 12 = %d
2 x 12 = %d
3 x 12 = %d
4 x 12 = %d
"""
>>> <span class="comment"># Pozor - komentáře nemůžeme psát dovnitř</span>
>>> <span class="comment"># řetězce. Staly by se jeho součástí!</span>
>>> print s % (12, 2*12, 3*12, 4*12)

1 x 12 = 12
2 x 12 = 24
3 x 12 = 36
4 x 12 = 48

>>>
</pre>

<p class="trnote"><b>Poznámka překladatele:</b> Uvedený tvar vstupu a
výstupu můžete pozorovat, pokud použijete IDLE. Ve skutečnosti by byl
zobrazený obsah okna o něco barevnější, protože IDLE zvýrazňuje význam
různých částí zdrojového textu různými barvami. Pokud pro stejný příklad
použijete interaktivní režim překladače Python (Python spuštěný v okně s
příkazovým řádkem operačního systému), bude se vzhled lišit tím, že Python
vypisuje vyzývací řetězec neukončeného příkazu ve tvaru
'<code>...&nbsp;</code>'. Teprve za tímto řetězcem se zobrazuje text, který
vkládáte z klávesnice.</p>

<p>Rozšířením tohoto příkladu bychom mohli dosáhnout vytištění celé tabulky
násobků čísla 12 od 1 do 12. Ale neexistuje nějaký lepší způsob? Odpověď zní
ano. Podívejme se, jak na to.</p>

<div class="remember">
<p class="title">Zapamatujte si</p>
<ul>

<li>IDLE je vývojový nástroj pro psaní programů v jazyce Python. IDLE lze
používat na různých platformách <span class="trnote" title="Poznámka překladatele"
>(jak pod operačním systémem MS-Windows, tak pod operačním systémem Unix a
jeho variantami)</span>.</li>

<li>Komentáře mohou zvýšit čitelnost programů, ale nemají žádný vliv na jeho
funkčnost.</li>

<li>Proměné mohou uchovávat mezivýsledky, které chceme použít později.</li>
</ul>
</div>

<div class="foot">
<p class="navig">[
<a href="cztutdata.html" title="Data, datové typy a proměnné">předchozí</a> |
<a href="cztutcont.html">obsah</a> |
<a href="cztutloops.html" title="Příkazy cyklu">další</a>
]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: cztutseq2.html,v 1.7 2004/09/06 06:04:27 prikryl Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: cztutseq2.html,v 1.7 2004/09/06 06:04:27 prikryl Exp $</p>
</div>
</body>
</html>

