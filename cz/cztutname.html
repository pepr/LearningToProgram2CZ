<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Jak se naučit programovat: Prostory jmen</title>
</head>
<body>

<p class="ir">Níže uvedený text pochází z prvního vydání. Nad tímto textem
se nachází aktuální stav po revizi směřující k druhému vydání.</p>

<h2>Prostory jmen</h2>

<h3>Úvod</h3>

<p>Už slyším, jak se ptáte&hellip; Co to je ten <em>prostor jmen</em>
(namespace)? No, dá se to těžko vysvětlit. Ne proto, že by to bylo nějak
zvlášť komplikované, ale spíš proto, že se k tomu každý jazyk staví trochu
jinak. Samotný koncept je docela přímočarý. Prostor jmen je prostor nebo
oblast uvnitř programu, kde je jméno (proměnné, třídy, atd.) platné.</p>

<p>Dřívější programovací jazyky (jako třeba BASIC) pracovaly pouze s
<em>globálními proměnnými</em>, to znamená s takovými proměnnými, které byly
vidět z celého programu &mdash; dokonce uvnitř funkcí. To činilo
udržovatelnost programů velmi obtížnou, protože pro každý kousek programu
bylo velmi snadné změnit nějakou proměnnou, aniž by se to ostatní části
programu nějak dozvěděly. Tomuto jevu se říká <em>vedlejší efekt</em>.
Novější jazyky (včetně moderních verzí jazyka BASIC) tento problém obcházejí
zavedením prostorů jmen. (Jazyk C++ jde v tomto směru do extrému tím, že
umožňuje programátorovi vytvořit svůj vlastní prostor jmen kdekoliv uvnitř
programu. To ocení zvláště tvůrci knihoven, kteří chtějí dosáhnout
jednoznačnosti jmen svých funkcí i v případě, kdy se současně použijí
knihovny jiných tvůrců.)</p>

<h3>Jak to řeší Python?</h3>

<p>V systému Python vytváří každý modul svůj vlastní prostor jmen. Pokud
chceme používat jména jeho částí, musíme jim buď předřadit jméno modulu,
nebo musíme explicitně importovat požadovaná jména dovniř prostoru jmen
našeho modulu. Není to pro nás nic nového. Už jsme to dělali při práci s
moduly <code>sys</code> a <code>string</code>. V určitém smyslu vytváří svůj
prostor jmen i definice třídy. Takže pokud chceme zpřístupnit metodu nebo
vlastnost třídy, musíme nejdříve použít jméno instance nebo třídy.</p>

<p>V Pythonu existují jen 3 prostory jmen (nebo <em>rozsahy platnosti</em>
&mdash; scopes):</p>

<ol>
<li>Lokální rozsah &mdash; jména definovaná uvnitř funkce nebo metody.</li>
<li>Rozsah v rámci modulu &mdash; jména definovaná uvnitř souboru <span
    class="trnote" title="Poznámka překladatele">modulu</span>.</li>
<li>Zabudovaná jména &mdash; jména definovaná uvnitř samotného systému
    Python, která jsou přístupná vždy.</li>
</ol>

<p>No dobrá. Ale jak to vše dáme dohromady, když proměnné v různých
prostorech jmen mají stejné jméno? A nebo, jak se odkazujeme na jméno, které
se nenachází v aktuálním prostoru jmen? Podívejme se nejdříve na první
případ: Pokud se funkce odvolává na proměnnou nazvanou <code>X</code> a
uvnitř funkce existuje nějaká proměnná <code>X</code> (tj. uvnitř prostoru s
lokálními proměnnými), pak to bude právě tato lokální proměnná, kterou
Python uvidí a použije. Je věcí programátora, aby se vyhnul střetům jmen,
kdy má nějaká lokální proměnná stejné jméno jako proměnná modulu a kdy
bychom mohli chtít zpřístupnit obě najednou. Existence lokální proměnné v
takovém případě maskuje existenci globální proměnné.</p>

<p>Obecně bychom měli globální proměnné používat co nejméně. Obvykle bývá
lepší, když <span class="trnote" title="Poznámka překladatele">běžnou,
lokální</span> proměnnou předáváme jako parametr <span class="trnote"
title="Poznámka překladatele">volané funkce</span> a vrací se nám s
modifikovaným obsahem.</p>

<div class="trnote" id="globvar">

<p><b>Poznámka překladatele ke globálním proměnným:</b> Z pohledu
začátečníka se může zdát používání globálních proměnných velmi výhodné.
Jednoduše přece uvedeme jméno proměnné, které je známé ve všech místech
programu! V čem je problém? Postupně zjistíte, že těch problémů může být
hned několik. Zdánlivá jednoduchost může později věci zkomplikovat:</p>

<ul>
<li>Při zvětšování programu používáme čím dál víc jmen a začnou se nám
  špatně vymýšlet. Pokud chceme jméno proměnné později změnit, musíme je
  měnit na mnoha různých místech. Pro vhodný textový editor to nemusí být
  velký problém, ale...</li>

<li>Pokud jazyk umožňuje práci s lokálními proměnnými, pak obvykle
  existence lokální proměnné zamaskuje existenci stejnojmenné globální
  proměnné &mdash; platí to i pro Python. Při čtení zdrojového textu si
  vůbec nemusíme všimnout toho, že je stejnojmenná lokální proměnná již
  definována. A najednou se program začne chovat jinak, než bychom
  čekali.</li>

<li>Použitím jména globální proměnné někde v kódu vytváříme obtížně
  kontrolovatelnou vazbu na zbytek systému. Nejde jen o to, že existuje
  vazba na globálně pojmenovanou proměnnou, ale jejím prostřednictvím se
  najednou ovlivňuje činnost všech ostatních částí kódu, které s globální
  proměnnou pracují. Jinými slovy, někdy je velmi obtížné zajistit, aby v
  globální proměnné byla uložena právě ta hodnota, která tam má být uložena.
  Zdánlivě nevinná změna obsahu, provedená v jednom místě, může neočekávaným
  způsobem ovlivnit činnost jiných částí aplikace.</li>

</ul>

</div>

<p>Druhý případ, kdy se odkazujeme na jméno, které se nenachází mezi
lokálními, se řeší následujícím způsobem: Funkce prohlédne svůj lokální
prostor. Pokud zde požadované jméno nenalezne, hledá v prostoru modulu. A
pokud není nalezeno ani zde, hledá se v prostoru zabudovaných jmen (builtin
scope). Jediná nepříjemnost nastane v situaci, kdy chceme přiřadit hodnotu
externí proměnné. Při normálním postupu by vznikla nová proměnná tohoto
jména, ale tomu se chceme vyhnout. Takže aby se nevytvořila lokální proměnná
daného jména, musíme určit, že se jedná o jméno globální.</p>

<p>Vše si ukážeme v akci na následujícím příkladu (jde o čistě ilustrační
příklad):</p>

<pre>
<span class="comment"># Proměnné na úrovni modulu.</span>
W = 5
Y = 3
<span class="comment">
# Parametry se chovají jako proměnné náležející funkci. Takže X patří
# do lokálního prostoru.</span>
def spam(X):
   <span class="comment">
   # Funkci oznámíme, že má W hledat na úrovni modulu a nevytvářet svou
   # proměnnou W.</span>
   global W

   Z = X*2 <span class="comment"># Nová proměnná Z je vytvořena jako lokální.</span>
   W = X+5 <span class="comment"># Práce s W na úrovni modulu -- viz výše.</span>

   if Z > W:
      <span class="comment"># pow je jméno 'zabudované' funkce.</span>
      print pow(Z, W)
      return Z
   else:
      return Y <span class="comment"># Lokální Y neexistuje, takže se použije globální.</span>
</pre>

<p>Pokud importujeme modul, jako je například <code>sys</code>, stane se
jméno <code>sys</code> lokálně dostupným jménem. Poté můžeme jména uvnitř
prostoru jmen modulu <code>sys</code> zpřístupnit použitím takzvaného
<em>kvalifikovaného jména</em>, jak jsme si ukázali dříve. <span
class="trnote" title="Poznámka překladatele">(Kvalifikované jméno se od
holého liší tím, že holému jménu předřadíme takzvaný kvalifikátor, který má
podobu dalšího jména, vhodně spojeného s&nbsp;původním holým jménem. V
jazyce Python se obě části oddělují tečkou. Například v jazyce C++ se
oddělují dvěma dvojtečkami.)</span></p>

<p>Pokud napíšeme</p>

<pre>
from sys import exit
</pre>

<p>pak v lokálním prostoru jmen zpřístupníme pouze funkci <code>exit</code>.
Nemůžeme použít žádné jiné jméno z modulu <code>sys</code> a dokonce ani
samotné jméno modulu <code>sys</code>.</p>

<h3>Ještě v jazyce BASIC...</h3>

<p>BASIC volí ve srovnání z jazykem Python opačný přístup. Všechny vytvořené
proměnné se automaticky stávají globálními (aby byla zachována
kompatibilita<span class="trnote" title="Poznámka překladatele">, tedy
slučitelnost,</span> s programy psanými pro starší verze jazyka BASIC), ale
programátor může vytvářet i proměnné, které jsou lokální uvnitř funkcí<span
class="trnote" title="Poznámka překladatele">, jejich označením klíčovým
slovem</span> &mdash; <code>LOCAL</code>.</p>


<h3>Tcl</h3>

<p>Asi si mohu dovolit tvrdit, že v Tcl neexistuje žádný mechanismus pro
přístup k různým úrovním viditelnosti jmen. Důvodem je asi zvláštní způsob,
jakým Tcl program provádí. Všechny proměnné se v každém případě jeví jako
lokální vzhledem k jejich nejbližšímu okolí &mdash; proměnné na úrovni
souboru jsou viditelné pouze pro příkazy uvnitř stejného souboru a proměnné
procedur jsou viditelné pouze uvnitř procedur. Komunikaci mezi těmito
prostory jmen můžeme zajistit pouze předáváním hodnot v podobě
parametrů<span class="trnote" title="Poznámka překladatele">, při volání
zmíněných procedur</span>.</p>

<hr>
<div class="foot">
<p class="navig">[
<a href="cztuterrors.html" title="Práce s chybami">předchozí</a> |
<a href="cztutcont.html">obsah</a> |
<a href="cztutregex.html" title="Regulární výrazy">další</a>
]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: cztutname.html,v 1.6 2005/09/15 18:24:08 petr Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: cztutname.html,v 1.6 2005/09/15 18:24:08 petr Exp $</p>
</div>
</body>
</html>

