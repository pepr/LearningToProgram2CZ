<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Jak se naučit programovat: Událostmi řízené programy</title>
</head>
<body>

<p class="ir">Níže uvedený text pochází z prvního vydání. Nad tímto textem
se nachází aktuální stav po revizi směřující k druhému vydání.</p>

<h2>Událostmi řízené programování</h2>

<p>Zatím jsme se zabývali pouze dávkově orientovanými programy. Vzpomeňte
si, že programy mohou být <a href="cztutwhat.html#batch_oriented"
><em>dávkově orientované</em></a> &mdash; tyto programy jsou spuštěny, něco
udělají a skončí &mdash; nebo <a href="cztutwhat.html#event_driven"
><em>řízené událostmi</em></a> &mdash; ty jsou spuštěny, čekají na výskyt
<em>události</em>, <span class="trnote" title="Poznámka překladatele">na
kterou nějak zareagují</span>, a skončí teprve v případě, kdy je jim to
řečeno příslušnou událostí. Jak tedy vytvoříme událostmi řízený program? Na
věc se podíváme dvěma způsoby &mdash; nejdříve si nasimulujeme prostředí s
událostmi a potom si vytvoříme velmi jednoduchý program s grafickým
uživatelským rozhraním (GUI), který pro generování událostí využívá
operačního systému a jeho okolí.</p>

<h3>Simulace cyklu pro zpracování událostí</h3>

<p>Součástí každého událostmi řízeného programu je cyklus, ve kterém se
zachytávají vzniklé události a zpracovávají se. Události mohou být
generovány operačním systémem, což je případ prakticky všech programů s
grafickým uživatelským rozhraním, nebo program sám zjišťuje, zda nenastávají
určité události, což se často děje v případech zabudovaných řídicích
systémů, jako jsou ty, které používají fotoaparáty, atd.</p>

<p class="trnote"><b>Poznámka překladatele:</b> V uvedeném druhém případě
můžeme také říci, že události přicházejí z vnějšího prostředí. Podobným
zdrojem událostí jsou vaše prsty dopadající na klávesy klávesnice nebo pohyb
ruky, který je snímán myší. Klávesnice nebo myš převádějí mechanické
události z vnějšího světa do podoby elektrických signálů uvnitř počítače. Ty
se nakonec přes vhodná zařízení dostávají až na úroveň volání podprogramů
operačního systému. A operační systém je převede až do podoby datových
údajů, které zařadí do příslušné fronty událostí.</p>

<p>Vytvoříme program, který sleduje jediný typ událostí &mdash; vstup z
klávesnice &mdash; a zpracovává je až do doby, kdy je přijata ukončující
událost. V našem případě touto ukončující událostí bude stisk mezerníku.
Příchozí události se budou zpracovávat velmi jednoduchým způsobem &mdash;
vytiskneme prostě ASCII kód dané klávesy. Program vytvoříme v jazyce BASIC,
protože nám poskytuje pěknou a snadno použitelnou funkci pro čtení
jednotlivých kláves &mdash; funkci <code>INKEY$</code>.</p>

<p>Nejdříve implementujeme hlavní tělo programu, které jednoduše zahájí
cyklus, ve kterém se zachycují události. Pokud je rozpoznána platná událost,
volají se příslušné podprogramy její zpracování.</p>

<pre>
<span class="comment">' Deklarujeme podprogramy pro ošetření událostí.</span>
DECLARE SUB zpracujUdalostKlavesy(k AS STRING)
DECLARE SUB zpracujUdalostUkonceni(k AS STRING)
<span class="comment">
' Nejdříve smažeme obrazovku a oznámíme uživateli,
' jak se dá činnost ukončit.</span>
CLS
PRINT "Končí se stiskem mezerníku..."
PRINT
<span class="comment">
' Prováděj nekonečný cyklus.</span>
WHILE 1
    k$ = INKEY$
    delka = LEN(k$)
    IF delka &lt;&gt; 0 THEN
        <span class="comment">' Předej událost ke zpracování příslušné funkci.</span>
        IF k$ &lt;&gt; " " THEN
            CALL zpracujUdalostKlavesy(k$)
        ELSE
            CALL zpracujUdalostUkonceni(k$)
        END IF
    END IF
WEND
</pre>

<p>Povšimněte si, že se hlavní tělo nestará o to, co se s událostmi stane.
Události se zde jen rozpoznávají a předávají se ke zpracování příslušným
funkcím. Nezávislost zachytávání události na způsobu jejího zpracování
patří ke klíčovým rysům událostmi řízeného programování.</p>

<p>Nyní můžeme implementovat zmíněné dvě funkce pro zpracování událostí.
První z nich, <code>zpracujUdalostKlavesy</code>, jednoduše vytiskne ASCII
kód znaku, který odpovídá stisknuté klávese:</p>

<pre>
SUB zpracujUdalostKlavesy(k AS STRING)
    <span class="comment">' Vytiskni platné znaky</span>
    delka = LEN(k)
    IF delka = 1 THEN <span class="comment">' Jde o jednoduchý znak.</span>
        PRINT ASC(k)
    ELSE
        IF delka = 2 THEN
            <span class="comment">' Nealfanumerický znak. Tiskneme kód druhého znaku.</span>
            PRINT ASC(MID$(k, 2, 1))
        END IF
    END IF
END SUB
</pre>

<p>Funkce <code>zpracujUdalostUkonceni</code> je velmi jednoduchá. Jednoduše
ukončí běh programu použitím příkazu <code>STOP</code>.</p>

<pre>
SUB zpracujUdalostUkonceni(k AS STRING)
    STOP
END SUB
</pre>

<p>Pokud by uvedený kód byl vytvářen jako pracovní rámec (framework)
používaný v mnoha projektech, pak bychom na jeho začátek zařadili volání
<em>funkce pro inicializaci</em> <span class="trnote" title="Poznámka
překladatele">(tedy <em>pro počáteční nastavení</em></span> a na jeho konec
volání <em>funkce pro úklid</em> (clean up). Programátor by pak mohl použít
část s cyklem <span class="trnote" title="Poznámka překladatele">bez zásahů
do kódu</span> a doplnil by jen své vlastní funkce pro inicializaci,
zpracování a pro úklidové práce.</p>

<p>Přesně tak to dělá většina prostředí, orientovaných na grafické
uživatelské rozhraní (GUI). Smyčka zpráv je součástí operačního prostředí
<span class="trnote" title="Poznámka překladatele">(jádra operačního
systému)</span> nebo programátorského prostředí (framework). Aplikace jsou
<em>smluvně zavázány</em> k tomu, aby poskytly funkce pro obsluhu událostí a
nějakým způsobem je <em>navázaly</em> na kód smyčky zpráv.</p>

<p>Ukažme si to prakticky při současném seznámení se s knihovnou Tkinter,
která se dodává se systémem Python.</p>

<h3 id="Tkinter_example">Program s grafickým uživatelským rozhraním</h3>

<p>V tomto příkladu použijeme nástrojovou sadu <span class="trnote"
title="Poznámka překladatele">(toolkit [túlkit])</span> zvanou Tkinter,
která se dodává se systémem Python. Jde o obal (wrapper), vytvořený pro
jazyk Python a obalující originální nástrojovou sadu zvanou Tk, která byla
původně napsána jako rozšíření k Tcl a která je dostupná i pro jazyk Perl.
Verze pro Python má podobu objektově orientovaného programátorského
prostředí (framework), které se &mdash; podle mého názoru &mdash; používá
mnohem snadněji, než původní procedurální podoba Tk. Nebudu zde příliš
zabíhat do problematiky grafického uživatelského rozhraní. Chci se spíše
soustředit na styl programování &mdash; na to, jak s použitím Tkinter
pracovat se smyčkou událostí, jak musí programátor vytvořit grafické
uživatelské rozhraní a jak se zpracovávají příchozí události.</p>

<p>V příkladu vytvoříme aplikační třídu <code>KlavesovaAplikace</code>,
která v rámci metody <code>__init__</code> vytvoří grafické uživatelské
rozhraní a <em>naváže</em> klávesu mezerníku na metodu
<code>zpracujUdalostUkonceni</code>. Třída definuje i požadovanou metodu
<code>zpracujUdalostUkonceni</code>.</p>

<p>Grafické uživatelské rozhraní se skládá z okna pro textový vstup (widget
<span class="trnote" title="Poznámka překladatele">&mdash; viz <a
href="cztuttrn.html#Pclass_widget" >poznámka</a> k dřívějšímu výskytu tohoto
pojmu)</span>. Jeho standardní chování spočívá v opisování zadaných znaků na
displej, <span class="trnote" title="Poznámka překladatele">tedy do plochy
svého okna</span>.</p>

<p>U objektově orientovaných prostředí řízených událostmi je vytvoření třídy
pro celou aplikaci běžným zvykem. Je to dáno tím, že mezi konceptem
událostí zasílaných programu a konceptem zpráv zasílaných objektů existuje
řada podobností. Oba koncepty se na sebe vzájemně velmi snadno převádějí.
Funkce pro zpracování událostí se pak stávají metodami aplikační třídy.</p>

<p>Jakmile máme třídu definovánu, jednoduše vytvoříme její instanci a
zašleme jí zprávu <code>mainloop</code> <span class="trnote"
title="Poznámka překladatele">([mein lúp], tedy hlavní smyčka &mdash; toto a
další jména nelze ve zdrojovém textu přeložit do českého jazyka, protože jde
o jména, která jsou definována uvnitř Tkinter)</span>.</p>

<p>Kód vypadá následovně:</p>

<pre>
<span class="comment">
# Použijeme import ve tvaru 'from X import *', abychom se vyhnuli
# nutnosti zapisovat vše jako 'Tkinter.xxx'.</span>
from Tkinter import *
<span class="comment">
# Vytvoříme třídu aplikace, která definuje grafické uživatelské
# rozhraní (GUI) a metody pro zpracování událostí.</span>
class KlavesovaAplikace(Frame):
    def __init__(self):
        Frame.__init__(self)
        self.txtBox = Text(self)
        self.txtBox.bind("&lt;space&gt;", self.zpracujUdalostUkonceni)
        self.txtBox.pack()
        self.pack()

    def zpracujUdalostUkonceni(self, udalost):
        import sys
        sys.exit()

<span class="comment">
# Nyní vytvoříme instanci a nastartujeme smyčku zpráv.</span>
mojeAplikace = KlavesovaAplikace()
mojeAplikace.mainloop()
</pre>

<p>Ve verzi psané v jazyce BASIC jsme samozřejmě tiskli ASCII kódy
odpovídající všem klávesám a neopisovali jsme jenom tisknutelné znaky
odpovídajích kláves, jak to děláme zde. Ale nic nám nebrání, abychom
zachytávali stisky všech kláves a dělali přesně totéž. Za tím účelem musíme
do metody <code>__init__</code> přidat následující řádek:</p>

<pre>
self.txtBox.bind("&lt;Key&gt;", self.zpracujStiskKlavesy)
</pre>

<p>Musíme také doplnit následující metodu, pro zpracování odpovídajících
událostí:</p>

<pre>
def zpracujStiskKlavesy(self, udalost):
    str = "%d\n" % udalost.keycode
    self.txtBox.insert(END, str)
    return "break"
</pre>

<p><b>Poznámka 1:</b> Kód klávesy je uložen v položce <code>keycode</code>
objektu události. Abych to zjistil, musel jsem se podívat do zdrojového kódu
<code>Tkinter.py</code>... Vzpomínáte si, že <a
href="cztutneeds.html#needs_curiosity">zvědavost</a> patří ke klíčovým
vlastnostem programátora?</p>

<p><b>Poznámka 2:</b> Příkaz <code>return "break"</code> je magickým
signálem pro Tkinter, který říká, že daný prvek (widget) nemá provádět
standardní (default) zpracování události. Pokud bychom tento řádek neuvedli,
pak by se v textovém okně zobrazoval ASCII kód a za ním by byl opsán
příslušný znak &mdash; což zde neodpovídá našemu přání.</p>

<p class="trnote"><b>Poznámka překladatele:</b> pokud si chcete hrát s
klávesnicí a podívat se na kódy více kláves, zkuste předpis pro přechod na
nový řádek nahradit například čárkou a mezerou.</p>

<p>To by pro tuto chvíli stačilo. Výše uvedený text, nebyl míněn jako text
pro výuku Tkinter. Tím se bude zabývat téma následující kapitoly. Používáním
Tk a Tkinter se zabývá také několik knih.</p>

<hr>
<div class="foot">
<p class="navig">[
<a href="cztutname.html" title="Jména...">předchozí</a> |
<a href="cztutcont.html">obsah</a> |
<a href="cztutgui.html" title="Programování grafického uživatelského rozhraní">další</a>
]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: cztutevent.html,v 1.5 2004/08/31 11:55:13 prikryl Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: cztutevent.html,v 1.5 2004/08/31 11:55:13 prikryl Exp $</p>
</div>
</body>
</html>

