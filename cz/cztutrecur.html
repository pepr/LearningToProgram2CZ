<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Jak se naučit programovat: Rekurze</title>
</head>
<body>

<p class="ir">Níže uvedený text pochází z prvního vydání. Nad tímto textem
se nachází aktuální stav po revizi směřující k druhému vydání.</p>

<h2>Rekurze</h2>

<div class="whatcovered">
<p>Poznámka: Téma <em>rekurze</em> je určeno pro poměrně pokročilé
programátory. Při tvorbě většiny aplikací o rekurzi nemusíte vědět vůbec
nic. Ale občas je užitečnost použití rekurze přímo neocenitelná, proto si
zde o ní něco řekneme. Pokud vám to v prvním okamžiku nebude dávat smysl,
nepropadejte panice.</p>
</div>

<h3>Co to vlastně je?</h3>

<p>V předchozích částech učebnice jsme se zmínili o tom, že použití cyklu
patří k jednomu ze základních kamenů programování. Navzdory tomuto tvrzení
je ve skutečnosti možné vytvářet programy, které nepoužívají přímo
vyjádřenou konstrukci cyklu. V některých jazycích, jako je například Lisp,
přímá konstrukce cyklu jako <code>FOR</code>, <code>WHILE</code>, a dalších
ve skutečnosti vůbec neexistuje. Místo toho se zde používá technika známá
jako <em>rekurze</em>. Pro řešení některých typů problémů se rekurze ukazuje
být velmi mocnou technikou. Proto se na ni teď podíváme.</p>

<p>Rekurzí jednoduše rozumíme použití nějaké funkce jako části definice té
samé funkce. Takže o definici akronymu GNU (což je zdroj velkého množství
softwarových produktů dostupných zdarma) říkáme, že je rekurzivní, protože
zkratka GNU znamená <em>GNU's Not Unix</em> <span class="trnote"
title="Poznámka překladatele">(čili <em>GNU Není Unix</em>)</span>. Zkratka
GNU je tedy součástí definice významu zkratky samé.</p>

<p>Klíčem k fungování rekurze je to, že <b>musí existovat podmínka
ukončení</b> taková, že v určité situaci funkce pokračuje větví, která
představuje nerekurzivní řešení. (Definice akronymu GNU tímto testem
použitelnosti neprojde, protože vede k nekonečnému cyklu.)</p>

<div class="trnote">
<p><b>Poznámka překladatele:</b> Možná jste se někdy setkali s žertovnou
podobou vysvětlení nekonečného cyklu, jak by mohl být uveden ve výkladovém
slovníku:</p>

<dl>
<dt>Cyklus nekonečný</dt>
<dd><p>Viz <em>Nekonečný cyklus</em>.</p></dd>
<dt>Nekonečný cyklus</dt>
<dd><p>Viz <em>Cyklus nekonečný</em>.</p></dd>
</dl>

<p>Taková definice nekonečného cyklu je vlastně generována rekurzí. Pokud
hesla <em>Cyklus nekonečný</em> a <em>Nekonečný cyklus</em> budeme považovat
za funkce a jejich část <em>Viz xyz</em> za volání jiné funkce, pak jsme
vytvořili nekonečný cyklus za použití takzvané <em>nepřímé rekurze</em>. Ta
se od výše zmíněné rekurze liší pouze tím, že k volání funkce samé nedochází
přímo, ale zprostředkovaně, jinou funkcí. Aby nepřímá rekurze byla k něčemu
dobrá, musí být rovněž splněn předpoklad, že <em>v určitém bodě musí nastat
nerekurzivní dořešení problému</em>.</p>

</div>

<p>Podívejme se na jednoduchý příklad. Matematická funkce <em>faktoriál</em>
je definována jako součin všech čísel až po zadaný argument včetně.
Faktoriál čísla 1 (jedna) je definován jako 1. Pokud se nad tím zamyslíme,
pak zjistíme, že totéž můžeme vyjádřit jiným způsobem: faktoriál čísla N je
roven N krát faktoriál čísla (N-1). Takže můžeme psát:</p>

<pre>
1! = 1
2! = 1 x 2 = 2
3! = 1 x 2 x 3 = 2! x 3 = 6
N! = 1 x 2 x 3 x .... (N-2) x (N-1) x N = (N-1)! x N
</pre>

<p>V jazyce Python to můžeme zapsat takto:</p>

<pre>
def factorial(n):
    if n == 1:
        return 1
    else:
        return n * factorial(n-1)
</pre>

<p>Protože v každém kroku snižujeme hodnotu čísla N a testujeme shodu na
hodnotu 1, musí funkce skončit. V uvedené definici funkce je ovšem malá chyba.
Pokud se ji pokusíte zavolat pro číslo menší než jedna, uvede se do
nekonečného cyklu. Opravit to můžeme tím, že místo testu na rovnost použijeme
operátor <code>&lt;=</code>. Tento příklad ukazuje, jak snadno můžeme při
zápisu podmínky ukončení udělat chybu. U rekurzivních funkcí jde pravděpodobně
o jednu z nejběžnějších chyb. Abyste zajistili jejich správnou funkčnost,
ujistěte se, že testujete všechny hodnoty v okolí bodu ukončení <span
class="trnote" title="Poznámka překladatele">rekurze</span>.</p>

<p>Podívejme se, co se děje, když funkci spustíme. Povšimněte si, že příkaz
<code>return</code> vrací <code>n * (<em>výsledek následujícího volání funkce
factorial</em>)</code>, takže dostáváme:</p>

<pre>
factorial(4) = 4 * factorial(3)
factorial(3) = 3 * factorial(2)
factorial(2) = 2 * factorial(1)
factorial(1) = 1
</pre>

<p>V tomto okamžiku se Python vrací do vyšších úrovní a dosazuje hodnoty:</p>

<pre>
factorial(2) = 2 * 1 = 2
factorial(3) = 3 * 2 = 6
factorial(4) = 4 * 6 = 24
</pre>

<p>Zápis funkce pro výpočet faktoriálu bez použití rekurze ve skutečnosti
není tak obtížný. Vyzkoušejte si jej v rámci cvičení. V podstatě potřebujete
provést cyklus přes všechna čísla až do <code>N</code> a během této činnosti
provádíte násobení. Ale později uvidíme, že existují funkce, jejichž zápis
je bez použití rekurze mnohem obtížnější <span class="trnote"
title="Poznámka překladatele">(ve srovnání s rekurzivním zápisem)</span>.


<h3>Rekurzivní průchod seznamem</h3>

<p>Jinou oblastí, kdy je použití rekurze velmi užitečné, je zpracování
seznamů. Rekurzi můžeme snadno použít za předpokladu, že jsme schopni
testovat prázdnost seznamu a generovat zeznam bez první položky. <span
class="trnote" title="Poznámka překladatele">Pro získání části
seznamu</span> můžeme v jazyce Python použít techniku, které se říká
<em>slicing</em> ([slajsing] = odkrajování, odřezávání). Plné vysvětlení
naleznete v příručce jazyka Python. Pro naše účely postačí, když budeme
vědět, že se při použtí indexu ve tvaru <code>[1:]</code> vrací <span
class="trnote" title="Poznámka překladatele">kopie</span> všech prvků
seznamu prvku na idexu 1 až do konce seznamu. Takže pokud chceme získat
první prvek seznamu <code>L</code>, napíšeme:</p>

<pre>
prvni = L[0] <span class="comment"># použijeme prostě normální indexování</span>
</pre>

<p>A pokud chceme získat <span class="trnote" title="Poznámka
překladatele">kopii</span> zbytku seznamu, napíšeme:</p>

<pre>
zbytek = L[1:] <span class="comment"># vyřízneme prvky na indexech 1, 2, 3, ...</span>
</pre>

<p>Abyste se ujistili, že to funguje, napište na vyzývací řádek Pythonu
následující:</p>

<pre>
>>> L = [1, 2, 3, 4, 5]
>>> print L[0]
1
>>> print L[1:]
[2, 3, 4, 5]
</pre>

<p class="trnote"><b>Poznámka překladatele:</b> Obecně zápis
<code>Seznam[od:do]</code> vyřízne z původního seznamu prvky počínaje indexem
<code>od</code> až po prvek s indexem o jedno menším, než <code>do</code>.
Pokud část <code>od</code> nebo <code>do</code> není uvedena, pak se do
neuvedené části vnitřně doplní index, který zahrne prvky od začátku nebo do
konce seznamu. Pří získávání části seznamu dochází ke kopii prvků. Zápis
<code>Seznam[:]</code> se používá jako obrat pro získání kopie seznamu.
Prostým přiřazením <code>s2&nbsp;=&nbsp;Seznam</code> získáme pouze odkaz na
originální seznam. Pokud změníme <code>s2</code>, změní se i
<code>Seznam</code>. Požadavek na získání kopie seznamu proto nepatří k nějak
výjimečným.</p>

<p>Nyní se vraťme k použití rekurze pro tisk seznamů. Uvažujme jednoduchý
případ, kdy chceme každý prvek seznamu řetězců vytisknout voláním funkce
<code>tiskSeznamu</code>:</p>

<pre>
def tiskSeznamu(Seznam):
    if Seznam:
        print Seznam[0]<span class="comment">
        # Podrobnosti k [1:] &mdash; viz příručka jazyka Python, 'slicing'.</span>
        tiskSeznamu(Seznam[1:])
</pre>

<p>Pokud je seznam neprázdný &mdash; dotaz na neprázdný seznam v boolovském
kontextu vrací hodnotu <code>True</code> &mdash;, pak vytiskneme obsah
prvního prvku seznamu a zpracujeme <span class="trnote"
title="Poznámka překladatele">stejným způsobem</span> zbytek seznamu takto
(nepythonovský pseudo kód):</p>

<pre>
Jsme uvnitř tiskSeznamu([1,2,3])
   tiskne se [1,2,3][0] => 1
   spouští se tiskSeznamu([1,2,3][1:]) => tiskSeznamu([2,3])
   => nyní jsme uvnitř tiskSeznamu([2,3])
      tiskne se [2,3][0] => 2
      spouští se tiskSeznamu([2,3][1:]) => tiskSeznamu([3])
      => nyní jsme uvnitř tiskSeznamu([3])
         tiskne se [3][0] => 3
         spouští se tiskSeznamu([3][1:]) => tiskSeznamu([])
         => nyní jsme uvnitř tiskSeznamu([])
            Podmínka v "if Seznam" není pro prázdný seznam splněna,
            proto se vracíme z funkce <span class="trnote" title="Poznámka překladatele">(nejhlubší bod rekurze)</span>.
      => jsme zpět v tiskSeznamu([3])
         narazili jsme na konec funkce a vracíme se
   => jsme zpět v tiskSeznamu([2,3])
      narazili jsme na konec funkce a vracíme se
=> jsme zpět v tiskSeznamu([1,2,3]), tj. na nejvyšší úrovni
   narazili jsme na konec funkce a vracíme se
</pre>

<p class="note"><b>Poznámka:</b> Výše uvedené vysvětlení je s úpravami
převzato z textu, který uvedl Zak Arntson v mailing listu "Python Tutor" v
červenci 2003.</p>

<p>V případě jednoduchého seznamu lze totéž jednoduše řešit při použití
jednoduchého cyklu <code>for</code>. Ale uvažujme, jak by to vypadalo v
případě, kdyby byl <code>Seznam</code> složitější a mohl uvnitř obsahovat
další seznamy. <span class="trnote" title="Poznámka překladatele">(Prvkem by
mohl být buď řetězec nebo další seznam.)</span> Pokud jsme schopni testovat,
zda je prvek seznamu dalším seznamem, pak zavoláme funkci
<code>tiskSeznamu()</code> rekurzivně. Pokud prvek není seznamem, pak jej
jednoduše vytiskneme. Vyzkoušejme si to:</p>

<pre>
def tiskSeznamu(Seznam):
    <span class="comment"># Jestliže je seznam prázdný, nedělej nic.</span>
    if not Seznam: return
    <span class="comment"># Pokud je první prvek seznamem, dosadíme jej do tiskSeznamu().</span>
    if type(Seznam[0]) == type([]):
        tiskSeznamu(Seznam[0])
    else:<span class="comment"> # První prvek není seznam. Jednoduše jej vytiskneme.</span>
        print Seznam[0]
    <span class="comment"># Nyní zpracujeme zbytek Seznamu.</span>
    tiskSeznamu(Seznam[1:])
</pre>

<p>Pokud se totéž pokusíte zapsat pomocí cyklu, zjistíte, že je to velmi
obtížné. Rekurze umožní zapsat <span class="trnote" title="Poznámka překladatele"
>podobně</span> složité úlohy srovnatelně jednoduše. <span class="trnote"
title="Poznámka překladatele">(Jinými slovy, rekurzivní řešení jednoduchého
případu a uvedeného složitějšího případu je přibližně stejně
obtížné.)</span></p>

<p>Je tu ovšem jeden zádrhel (jako vždycky). Rekurzivní zpracování velkých
datových struktur typicky vede k velké spotřebě paměťového prostoru. Takže
pokud máte k dispozici málo paměti nebo zpracováváte velmi velké datové
struktury, může být složitější konvenční řešení bezpečnější.</p>

<p>Tak. A nyní udělejme další skok do neznáma &mdash; seznámíme se
s&nbsp;<em>objektově orientovaným programováním</em>.</p>

<hr>

<div class="foot">
<p class="navig">[
<a href="cztuterrors.html" title="Práce s chybami">předchozí</a> |
<a href="cztutcont.html">obsah</a> |
<a href="cztutclass.html" title="Objektově orientované programování">další</a>
]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: cztutrecur.html,v 1.6 2004/08/31 11:55:14 prikryl Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: cztutrecur.html,v 1.6 2004/08/31 11:55:14 prikryl Exp $</p>
</div>
</body>
</html>

