<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Jak se naučit programovat: Styl zápisu kódu</title>
</head>
<body>

<h2>Styl zápisu kódu</h2>

<div class="whatcovered">
<p class="title">O čem si budeme povídat?</p>

<ul>
<li>Další možnosti využití komentářů.</li>
<li>Používání odsazování pro zvýšení čitelnosti programu.</li>
<li>Úvod k používání modulů pro ukládání našich programů.</li>
</ul>

</div>


<h3>Komentáře</h3>

<p>V kapitole <a href="cztutseq2.html">Další posloupnosti</a> jsme se již o
komentářích bavili. Nicméně, s komentáři lze dělat i další věci. O
některých z nich se zde zmíním.</p>

<h4>Informace o historii verzí</h4>

<p>Bývá dobrým zvykem vytvořit na začátku každého souboru <em>hlavičku</em>.
Měly by v ní být uvedeny takové detaily, jako je datum vytvoření, jméno
autora, datum poslední změny, verze a obecný popis, týkající se obsahu. Často se uvádí
seznam záznamů o změnách. Takový blok textu se uvádí formou komentáře:</p>

<pre><span class="comment">
# -*- coding: cp1250 -*-
#############################
# Modul: Spam.py
# Autor: A.J.Gauld
# Datum: 1999/09/03
# Verze: Draft 0.4
u'''
Tento modul definuje třídu Spam, kterou můžeme kombinovat
s kteroukoliv jinou variantou třídy Jidlo, abychom vytvořili
zajímavé  pokrmy.
'''
###############################
# Log:
# 1999/09/01 AJG - Vytvoření souboru.
# 1999/09/02 AJG - Opravena chyba v cenové strategii.
# 1999/09/02 AJG - Tentokrát už jsem to udělal správně!
# 1999/09/03 AJG - Přidána grilovací metoda (viz požadavek #1234)
################################</span>
import sys, string, food
...
</pre>

<p>Takže když soubor poprvé otevřete, měli byste na začátku uvidět souhrnnou
informaci o tom, k čem soubor slouží, co se během času změnilo, kdo a kdy
změnu provedl. Důležité je to zejména tehdy, když je soubor součástí
týmového projektu, a vy potřebujete zjistit, koho se máte zeptat na věci
kolem návrhu a změn. Existují nástroje pro správu verzí, které vám mohou
pomoci vytváření takové dokumentace zautomatizovat, ale jejich vysvětlování
přesahuje rámec této učebnice<sup class="trnote" ><a
href="cztuttrn.html#Pstyle_cvs" id="Bstyle_cvs"
title="Poznámka&nbsp;o&nbsp;systémech&nbsp;pro&nbsp;správu&nbsp;verzí"
>[1]</a></sup>.</p>

<p>Povšimněte si, že jsem popis modulu vložil mezi dvě posloupnosti tvořené
trojicí apostrofů. Jde o pythonovský trik známý jako <em>dokumentační
řetězec</em>. Za chvíli si ukážeme, jak můžeme jeho obsah zpřístupnit
prostřednictvím zabudované funkce <code>help()</code></p>

<div class="trnote">

<p><b>Poznámka překladatele:</b> Proti anglickému originálu se tato ukázka
liší ve dvou detailech. Na prvním řádku je uveden komentář ve speciálním
tvaru:</p>

<pre>
# -*- coding: cp1250 -*-
</pre>

<p>Tento řádek pythonovskému překladači říká, že zdrojový text byl zapsán s
využitím znakové sady cp1250 (známé také pod normalizovanou zkratkou
windows-1250). Pokud tedy překladač narazí na znak s kódem, který leží mimo
definici kódu podle normy ASCII, může ověřit, zda jde o znak z uvedené sady
(zda je v ní definován) a podle potřeby jej může převést do jiného
kódování.</p>

<p>Druhá odlišnost spočívá v tom, že úvodní trojici apostrofů předchází
písmeno <code>u</code>. To znamená, že se dokumentační řetězec v době překladu
uloží v takzvaném <em>unicode</em> kódování. Zjednodušeně řečeno jde o to, že
se pro jeden znak vyhradí větší prostor, než pouhý jeden bajt. To umožní
jedním kódem rozlišit mnohem více různých znaků. Typicky se pro uložení
používají dva bajty, které umožňují rozlišit přibližně 65 tisíc možností
(různých znaků). Při 8bitovém kódování znaků se dá rozlišit pouze 256
možností, přičemž mnohé mají již historickými okolnostmi pevně přidělený
význam.</p>

<p>Praktický dopad z obecného pohledu je ten, že při zápisu řetězců v
kódování unicode vystačíme pro všechny nám blízké (i méně blízké) jazyky s
jediným systémem kódování znaků. Pro budoucí verze Pythonu se počítá s tím, že
se unicode stane jediným používaným způsobem kódování řetězců uvnitř
interpretu.</p>

<p>Praktický dopad z pohledu běhu našeho programu je ten, že v případě
důsledného používání kódování unicode budou zobrazované texty vypadat stejně
při běhu v anglicky mluvících zemích, v Německu, v Řecku, v Rusku... Případná
databáze aplikace bude moci dohromady bez omezení kombinovat texty v
libovolném jazyce. V jednom řetězci můžeme uvést anglický text, jeho český
ekvivalent, ruskou podobu zapsanou azbukou, atd.</p>

<p>Uvědomte si, že při zápisu zdrojového textu v 8bitovém kódování musí dojít
k převodu kódování na unicode. To je možné pouze tehdy, když se ví, jaké
8bitové kódování je při zápisu zdrojového textu použito. Právě proto je první
řádek velmi důležitý. Pokud není uveden, pak si novější verze Pythonu budou
stěžovat v případě, že naleznou znak s kódem větším, než 127.</p>

</div>


<h4>Zakomentování nadbytečného kódu</h4>

<p>Tato technika se často používá k izolaci chybného úseku kódu.
Předpokládejme například, že program čte nějaká data, zpracovává je, tiskne
výstup a potom ukládá výsledek zpět do datového souboru. Pokud výsledky
neodpovídají našemu očekávání, pak bychom rádi zabránili zpětnému ukládání
(chybných) dat, abychom tento soubor neporušili. Odpovídající kód bychom
mohli jednoduše odstranit. Méně radikální přístup spočívá v tom, že dané
řádky jednoduše změníme na komentář, například takto:</p>

<pre>
data = ctiData(soubor)
for polozka in data:
    vysledky.pridej(vypoctiVysledek(polozka))
tiskniVysledky(vysledky)
<span class="comment">######################
# Následující kód zakomentujeme až do doby,
# kdy bude opravena chyba ve funkci vypoctiVysledek,
# která vyhodnocuje výslednou položku.
#
# for polozka in vysledky:
#     soubor.ulozit(polozka)
######################</span>
print 'Konec programu'
</pre>

<p>Jakmile je chyba odstraněna, můžeme jednoduše smazat komentářové značky
a kód se tím stane znovu aktivním. Některé nástroje pro editaci zdrojových
textů, včetně IDLE, definují v menu akce pro zakomentování vybraného úseku
kódu, případně k jeho pozdějšímu odkomentování.</p>

<p class="trnote"><b>Poznámka překladatele:</b> U některých editorů lze k
této akci využít vlastností editace sloupcových bloků. Například volně
dostupný editor <a href="http://www.jedit.org/" target="_blank">jEdit</a>
vám umožní definovat sloupcový blok o nulové šířce. Jakmile začnete něco
psát, začne se chovat jako sada pod sebou umístěných kurzorů pro vepisování
textu &mdash; vše se opisuje na všech řádcích v místě, kde je sloupcový blok
označen. Vepsáním jediného znaku '<code>#</code>' tedy zakomentujete celý
úsek, před který jste takový sloupcový blok umístili.</p>


<h4>Dokumentační řetězce</h4>

<p>Komentáře, které dokumentují, co daná funkce nebo modul dělají, můžeme
použít ve všech jazycích. Ale jen pár jazyků &mdash; jako je Python a
Smalltalk &mdash; jdou o krok dále a umožňují nám dokumentovat funkci
takovým způsobem, že mohou být použity v integrovaném prostředí pro
realizaci interaktivní nápovědy během programování. V jazyce Python toho
dosáhneme použitím <code>"""dokumentačních řetězců"""</code>:</p>

<pre>
class Spam:
    """Maso určené ke kombinování s ostatními potravinami.

    Ve spojení s jinými potravinami se dají vytvořit zajímavá jídla.
    Obsahuje mnoho živin a může být připraveno mnoha různými způsoby."""

    def __init__(self):
        ...

print Spam.__doc__
</pre>

<p class="trnote"><b>Poznámka překladatele k českým znakům v ukázce:</b>
Pokud si bude Python stěžovat, že používáte nepovolené znaky, zkuste je
nahradit <em>česká</em> písmenka <em>ceskymi</em> (bez diakritiky). K tomuto
problému se ještě vrátíme na jiných místech.</p>

<p><b>Poznámka:</b> <em>Dokumentační řetězec</em> můžeme vytisknout jako
obsah speciální proměnné <code>__doc__</code>. Dokumentační řetězce mohou být
definovány pro moduly, funkce, třídy a metody tříd. Vyzkoušejte
například:</p>

<pre>
import sys
print sys.__doc__
</pre>

<p>Od verze 2.2 definuje Python i zabudovanou funkci <code>help()</code>,
která vyhledá a zobrazí veškerou dostupnou dokumentaci k objektu, který je
zadán parametrem. Pokud například chceme něco zjistit o
<code>sys.exit</code>, můžeme na pythonovském vyzývacím řádku napsat:</p>

<pre>
>>> import sys
>>> help(sys.exit)
Help on built-in function exit:

exit(...)
    exit([status])

    Exit the interpreter by raising SystemExit(status).
    If the status is omitted or None, it defaults to zero (i.e., success).
    If the status is numeric, it will be used as the system exit status.
    If it is another kind of object, it will be printed and the system
    exit status will be one (i.e., failure).

>>>
</pre>

<p>Pokud <span class="trnote" title="Poznámka&nbsp;překladatele">tento příkaz
napíšete v interaktivním režimu Pythonu v DOSovém okně a</span> výpis zabírá
více, než jednu obrazovku, zobrazuje se další text až po stisku mezerníku. Pokud
chcete režim výpisu nápovědy ukončit, stiskněte '<code>q</code>' (jako quit).
Pokud příkaz <code>help</code> napíšete v interaktivním režimu v IDLE nebo v
jiném integrovaném prostředí, pak se výpis po stránce nezastavuje. Vypíše se
jednoduše celý text, protože se ke všem řádkům výpisu můžete dostat pomocí
posouvací lišty na pravé straně okna.</p>

<div class="trnote">

<p><b>Poznámka překladatele:</b> Výše zmíněné chování při výpisu nápovědy
příkazem <code>help()</code> si můžete vyzkoušet například na dlouhém výpisu k
modulu <code>array</code>:</p>

<pre>
>>> import array
>>> help(array)
</pre>

<p>Příkaz <code>help()</code> není v Pythonu nijak utajen. Spíše naopak. Po
interaktivním spuštění Pythonu verze 2.3.4 můžete číst výzvu k tomu, že máte
napsat "help":</p>

<pre>
Python 2.3.4 (#53, May 25 2004, 21:17:02) [MSC v.1200 32 bit (Intel)] on win32
Type "help", "copyright", "credits" or "license" for more information.
>>>
</pre>

<p>Když napíšeme <code>help</code> bez závorek, Python nám napoví:</p>

<pre>
>>> help
Type help() for interactive help, or help(object) for help about object.
>>>
</pre>

<p>Odtud vidíme, že zabudovanou funkci <code>help()</code> (tj. se
závorkami) můžeme volat i bez parametrů. V takovém případě vstoupíme do
interaktivního režimu nápovědy. Povšimněte si, že výpis končí vyzývací
posloupností '<code>help></code>':</p>

<pre>
>>> help()

Welcome to Python 2.3!  This is the online help utility.

If this is your first time using Python, you should definitely check out
the tutorial on the Internet at http://www.python.org/doc/tut/.

Enter the name of any module, keyword, or topic to get help on writing
Python programs and using Python modules.  To quit this help utility and
return to the interpreter, just type "quit".

To get a list of available modules, keywords, or topics, type "modules",
"keywords", or "topics".  Each module also comes with a one-line summary
of what it does; to list the modules whose summaries contain a given word
such as "spam", type "modules spam".

help>
</pre>

<p>Jak nám Python napovídá, interaktivní režim můžeme ukončit napsáním slova
<code>quit</code> (stačí i jediné písmeno <code>q</code>):</p>

<pre>
help> quit

You are now leaving help and returning to the Python interpreter.
If you want to ask for help on a particular object directly from the
interpreter, you can type "help(object)".  Executing "help('string')"
has the same effect as typing a particular string at the help> prompt.
>>>
</pre>

<p>Jak vidíte, Python nás informuje o tom, že se dostáváme opět do
interaktivního <em>příkazového</em> režimu.</p>
</div>


<h3>Odsazování bloku</h3>

<p>Jde o jedno z nejžhavějších témat, o kterém se mezi programátory
debatuje. Skoro se zdá, že každý programátor má svou vlastní představu o
nejlepším způsobu odsazování kódu. Byly vypracovány některé studie, které
ukazují, že přinejmenším některé z faktorů mají význam větší, než kosmetický
&mdash; usnadňují nám pochopení kódu.</p>

<p>Důvody pro debatu jsou jednoduché. Ve většině programovacích jazyků má
odsazování čistě kosmetický význam; jde o pomůcku pro čtenáře. (Pokud se
týká jazyka Python, zde je odsazování nutné a má zásadní vliv na správnou
funkčnost programu!) Takže například:</p>

<pre>
&lt;script type="text/vbscript">
For I = 1 To 10
    MsgBox I
Next
&lt;/script>
</pre>

<p>Tento zápis je interpretem jazyka VBScript chápán jako naprosto shodný se
zápisem:</p>

<pre>
&lt;script type="text/vbscript">
For I = 1 To 10
MsgBox I
Next
&lt;/script>
</pre>

<p>Zápis s odsazením se nám prostě lépe čte.</p>

<p>Podstatné je, že odsazování by mělo odrážet logickou strukturu kódu. Mělo
by vizuálně odrážet tok řízení v programu. Tady nám pomáhá, když bloky kódu
vypadají jako bloky <span class="trnote" title="Poznámka překladatele">(v
geometrickém smyslu)</span>&hellip;</p>

<pre>
XXXXXXXXXXXXXXXXXXXX
    XXXXXXXXXXXXXXXX
    XXXXXXXXXXXXXXXX
    XXXXXXXXXXXXXXXX
</pre>

<p>&hellip; což se čte lépe než následující zápis&hellip;</p>

<pre>
XXXXXXXXXXXXXXXXXXXXX
  XXXXX
    XXXXXXXXXXXX
    XXXXXXXXXXXX
    XXXXXXXXXXXX
  XXXXX
</pre>

<p>protože je lépe vidět, co k bloku patří. Studie prokázaly výrazné
zlepšení srozumitelnosti v případech, kdy odsazování odráží strukturu
logických bloků. V malých příkladech, se kterými jsme se dosud setkali, se
to nemusí zdát důležité. Ale jakmile začnete psát programy se stovkami a
tisíci řádků, důležitost vhodného odsazování výrazně vzroste.</p>


<h3>Jména proměných</h3>

<p>Jména proměných, která jsme dosud používali, nevyjadřovala žádný význam.
Důvodem bylo především to, že jsme je použili jen pro ilustraci použitých
technik. Obecně je ale mnohem lepší, kdy jména vašich proměnných vyjadřují
to, co jimi chcete reprezentovat. Například v naší ukázce programu pro
generování tabulek násobků jsme použili proměnnou <code>nasobitel</code>,
která určovala, která z tabulek se tiskne. Je to určitě smysluplnější, než
kdybychom použili jenom <code>n</code> &mdash; fungovalo by to stejně a
ušetřili bychom si psaní.</p>

<p>Jde o kompromis mezi srozumitelností a úsilím. Obecně se dá říct, že
nejlepší je volit krátká, ale výstižná jména. Příliš dlouhá jména by nás
mátla a opakované zápisy jejich správné podoby by byly obtížné. Místo
proměnné <code>nasobitel</code> jsme mohli použít například proměnnou
<code>tabulka_kterou_tiskneme</code>, ale takové jméno je mnohem delší a
přitom není o nic jasnější.</p>


<h3>Ukládání vašich programů</h3>

<p>Použití příkazového řádku interpretu jazyka Python v interaktivním režimu
(<code>>>></code>)je velmi vhodné pro rychlé vyzkoušení nápadů. Ale jakmile
činnost interpretu ukončíme, vše je ztraceno. Z dlouhodobého hlediska chceme
umět napsat programy, které budeme opakovaně spouštět. Dosáhneme toho
vytvořením textového souboru s připonou <code>.py</code>. (Jde pouze o
konvenci &mdash; můžete použít jakoukoliv jinou příponu. Ale podle mého
názoru je dobré takové konvence dodržovat.) Poté můžeme program spustit tím
že na příkazový řádek operačního systému napíšeme:</p>

<pre>$ python spam.py</pre>

<p>kde <code>spam.py</code> je jméno našeho souboru s pythonovským programem
a '<code>$</code>' je vyzývacím znakem příkazového řádku operačního systému.
<span class="trnote" title="Poznámka&nbsp;překladatele">(Znak
'<code>$</code>' se používá v unixových systémech. V systémech
MS&nbsp;Windows se jako vyzývací znak používá
'<code>&gt;</code>'.)</span></p>

<p>Další výhoda ukládání programů do souborů spočívá v tom, že můžete
opravovat chyby, aniž byste museli znovu napsat celý fragment nebo, to se
týká IDLE, aniž byste museli kurzor přesunovat nahoru, nad chybová hlášení
za účelem opakovaného výběru kódu. IDLE umožňuje otevření souboru pro
editaci a jeho současné spuštění prostřednictvím menu <code>Edit|Run
module</code>.</p>

<p>Od této chvíle v příkladech obvykle nebudu ukazovat vyzývací posloupnost
<code>>>></code>. Budu předpokládat, že program zapisujete do souboru a
soubor spouštíte buď z IDLE nebo z příkazového řádku <span class="trnote"
title="Poznámka překladatele">shellu nebo DOSového okna,</span> což je můj
oblíbený způsob.</p>

<div class="details">

<h4>Poznámka pro uživatele systému Windows</h4>

<p>Pod Windows lze v aplikaci Průzkumník nastavit vazbu pro soubory s
příponou <code>.py</code> tak, abyste mohli pythonovské programy spouštět
jednoduše poklepáním na ikonu souboru. Instalátor systému Python by to měl
udělat již dříve za vás. Můžete si to ověřit tím, že naleznete nějaký soubor
s příponou <code>.py</code> a zkusíte ho takto spustit. Pokud k jeho
spuštění dojde (a to i v případě, že se objeví pythonovské chybové hlášení),
je vazba pro příponu nastavena. Problém, se kterým se v takovém případě
pravděpodobně setkáte, spočívá v tom, že se program spustí v DOSovém okně,
které se po dokončení programu hned zavře. Někdy to proběhne tak rychle, že
si vytvoření DOSového okna stěží všimnete. Problém lze vyřešit takto:</p>

<ul>
<li><p>První, nejjednodušší způsob spočívá ve vložení následujícího řádku na
    konec každého programu:</p>

<pre>
raw_input(u'Pro ukončení programu stiskněte Enter')
</pre>

    <p>Příkaz prostě zobrazí uvedenou zprávu a čeká, až uživatel stiskne
    klávesu <code>Enter</code>. O příkazu <code>raw_input()</code> se budeme
    bavit v jednom z následujících témat.</p>
</li>

<li><p>Druhý způsob využívá úpravy nastavení Průzkumníka Windows. Nejedná se
    o nic nestandardního, ale postup, jakým výsledku dosáhneme, se může mírně
    lišit podle toho, jakou verzi Windows používáte. Níže uvedený postup
    odpovídá systému Windows XP Home. V menu Průzkumníka vyberte položku
    <code>Nástroje &mdash; Možnosti&nbsp;složky...</code>. V zobrazeném
    dialogovém okně vyberte záložku <code>Typy souborů</code>. Posunujte se
    v seznamu dolů, až uvidíte typ souboru <code>PY</code>. <span
    class="trnote" title="Poznámka&nbsp;překladatele">(Hledání si můžete
    usnadnit tím, že nejdříve stiknete klávesu <code>P</code>. Seznam se
    posune tak, abyste viděli první položku, která začíná na
    <code>P</code>.)</span> Položku označte tím, že na ni kliknete. Poté
    klikněte na spodní tlačítko <code>Upřesnit</code>. Objeví se nové
    dialogové okno. Vyberte v něm akci <code>open</code> <span
    class="trnote" title="Poznámka&nbsp;překladatele">([oupn] = otevřít;
    touto položkou je definována akce, která se má provést pro otevření
    souboru)</span> a klikněte na tlačítko <code>Upravit...</code>. V dalším
    zobrazeném dialogu uvidíte popis <code>Aplikace použitá k provedení
    akce</code> a pod ním řádek vypadající přibližně takto:</p>

<pre>
C:\Python23\python.exe "%1" %*
</pre>

    <p>Upravte jej tak, že za <code>python.exe</code> připíšete
    <code>-i</code>, takže bude vypadat následovně:</p>

<pre>
C:\Python23\python.exe -i "%1" %*
</pre>

    <p>Nyní zavřete všechny dialogy. Uvedená úprava zajistí, že Python po
    dokončení vašeho programu neskončí, ale <span class="trnote"
    title="Poznámka&nbsp;překladatele">přejde do interaktivního režimu
    a</span> zobrazí vyzývací posloupnost <code>>>></code>. Poté můžete
    například zjišťovat obsah proměnných nebo prostě Python ručně ukončit.</p>

    <p>Jiný možný trik spočívá v tom, že k zmíněné položce <code>open</code>
    přidáme další, kterou nazveme například <code>Test</code>. Poté budeme
    moci klinout na ikonu pythonovského souboru pravým tlačítkem myši a
    vybrat si buď položku <code>open</code>, která program spustí a poté
    okno automaticky uzavře, nebo si vybereme položku menu
    <code>Test</code>, která program spustí a po ukončení zůstane v
    interaktivním režimu Pythonu. Získáme tedy možnost volby.</p>

    <div class="trnote">

    <p><b>Poznámka překladatele:</b> Položku <code>Test</code> vytváříme
    prostřednictvím aplikace Průzkumník podobným způsobem, jako jsme
    upravovali parametry položky <code>open</code>. Zopakujme raději celý
    postup: V menu vybereme <code>Nástroje &mdash;
    Možnosti&nbsp;složky...</code>. V zobrazeném dialogovém okně vybereme
    záložku <code>Typy souborů</code>. Označíme položku odpovídající typu
    souboru <code>PY</code>. Klikneme na spodní tlačítko
    <code>Upřesnit</code>. Objeví se nové dialogové okno. Klikneme do
    seznamu s akcemi (například na položku <code>open</code>) a poté
    klikneme na tlačítko <code>Nová...</code>. V dalším dialogovém okně do
    horní části vepíšeme <code>Test</code> a do spodní části:</p>

<pre>
C:\Python23\python.exe -i "%1" %*
</pre>

    <p>Jinými slovy to znamená, že výše popisovanou úpravu nebudeme provádět
    v rámci akce <code>open</code>, ale že si můžeme pro tento účel vytvořit
    svoji akci, kterou vyvoláváme pravým tlačítkem myši. Nemusíme ji dokonce
    pojmenovat <code>Test</code>. Můžeme jí dát popisnější jméno, jako
    například <code>Test pythonovského programu s ukončením v interaktivním
    režimu</code>.</p>

    </div>
</li>
</ul>

</div>




<div class="details">

<h4>Poznámka pro uživatele systému Unix</h4>

<p><span class="trnote" title="Poznámka&nbsp;překladatele">Systém Unix se k
pythonovským souborům chová jako k ostatním skriptům, proto</span> by první
řádek pythonovského <em>skriptového souboru</em> měl obsahovat posloupnost
<code>#!</code> následovanou plnou cestou k aplikaci <code>python</code>
&mdash; do místa, kde ji máte nainstalovanou ve vašem systému. Plnou cestu
můžete nalézt tak, že na příkazovém řádku shell napíšete:</p>

<pre>
$ which python
</pre>

<p>Na mém systému to pak vypadá takto:</p>

<pre>
#! /usr/local/bin/python
</pre>

<p>To vám umožní soubor spouštět aniž byste museli přímo volat Python.
Souboru ještě musíte příkazem <code>chmod</code> přidělit příznak
spustitelnosti, ale jsem si jistý, že tohle jste již věděli:</p>

<pre>
$ spam.py
</pre>

<p>Na moderních unixových systémech (včetně všech distribucí systému Linux)
můžete dokonce použít ještě šikovnější trik, kdy zápis cesty k aplikaci
můžeme nahradit zápisem <code>/usr/bin/env/python</code> takto:</p>

<pre>
#! /usr/bin/env/python
</pre>

<p>Tím se zajistí automatické vyhledání Pythonu mezi cestami v
<code>path</code>. Jediná nepříjemnost, se kterou byste se pak mohli potkat,
by nastala v případě, kdy máte v systému nainstalovaných více verzí Pythonu
a skript funguje pouze při použití jedné z nich. (Může například využívat
zcela nový jazykový rys<span class="trnote"
title="Poznámka&nbsp;překladatele">, který je podporován jen v poslední
verzi Pythonu</span>.) V takovém případě je výhodnější zůstat u použití
plné cesty k aplikaci.</p>

<p>Řádek <code>#!</code> nezpůsobí žádný problém ani při spouštění pod
Windows nebo Mac. Vypadá prostě jako komentář. To znamená, že tento řádek
mohou do svých skriptů uvádět i uživatelé systémů Windows nebo Mac pokud
předpokládají, že by jejich skript mohl být užitečný a použitelný i v
unixových systémech.</p>

</div>


<h4>VBScript a JavaScript</h4>

<p>Pokud chcete používat pouze VBScript a JavaScript, pak výše uvedený text
můžete ignorovat. Vaše programy jste museli ukládat do souborů již dříve,
protože to byla jediná možnost, jak je spustit.</p>


<div class="remember">
<p class="title">Zapamatujte si</p>
<ul>
<li>Komentáře můžeme použít k dočasnému zablokování provádění kódu, což je
užitečné při testování nebo při ladění kódu.</li>

<li>Komentáře můžeme použít k vytvoření vysvětlující hlavičky souboru a
seznamu historie změn verzí.</li>

<li>Dokumentační řetězce mohou být použity k poskytnutí informace o
modulu a objektech uvnitř modulu <em>za běhu</em>.</li>

<li>Odsazování bloků kódů čtenáři pomáhá rozpoznat logickou strukturu
kódu.</li>

<li>Když program v jazyce Python místo za příkazový řádek interpretu uložíme
do souboru, můžeme jej podle požadavků spouštět tím, že na příkazový řádek
napíšeme <code>$&nbsp;python&nbsp;jmeno_programu.py</code> nebo ve Windows
poklepeme na jméno souboru.</li>

</ul>

</div>

<div class="foot">
<p class="navig">[
<a href="cztutloops.html" title="Příkazy cyklu">předchozí</a> |
<a href="cztutcont.html">obsah</a> |
<a href="cztutinput.html" title="Konverzace s uživatelem">další</a>
]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: cztutstyle.html,v 1.9 2005/03/09 21:09:24 petr Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: cztutstyle.html,v 1.9 2005/03/09 21:09:24 petr Exp $</p>
</div>
</body>
</html>

