<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Jak se naučit programovat: Konverzace s uživatelem</title>
</head>
<body>

<h2>Konverzace s uživatelem</h2>

<div class="whatcovered">
<p class="title">O čem si budeme povídat?</p>
<ul>
<li>Řekneme si, jak máme dát uživateli najevo, že má vložit data, a jak je
    můžeme přečíst poté, když je vložil.</li>
<li>Ukážeme si načítání jak numerických dat, tak řetězců.</li>
<li>Zmíníme se o koncepci <em>stdin</em> a <em>stdout</em> <span
    class="trnote" title="Poznámka&nbsp;překladatele">(zařízení pro
    standardní vstup a standardní výstup)</span>.</li>
<li>Podíváme se na rozhraní s charakterem příkazového řádku a na to,
    jak můžeme získat údaje, zapsané v podobě parametrů na příkazovém řádku
    <span class="trnote" title="Poznámka&nbsp;překladatele">při spuštění
    programu</span>.</li>
</ul>

</div>

<p>Naše programy zatím používaly pouze statická data. Taková data jsme
mohli, pokud jsme to potřebovali, prozkoumat ještě před spuštěním programu,
takže jsme program mohli napsat tak, aby jim vyhovoval. Ale většina programů
taková není. Většina programů očekává, že budou řízeny uživatelem.
Přinejmenším očekávají, že jim uživatel sdělí jaký soubor mají otevřít,
upravit jeho obsah a podobně. Jiné programy si v kritických místech od
uživatele vyžádají vstup dat. A právě to se v programování nazývá
<em>uživatelským rozhraním</em>. Návrhem a budováním uživatelského rozhraní
se v komerčních programech zabývají specialisté, kteří byli školeni v
oblastech styku člověka se strojem <span class="trnote"
title="Originální&nbsp;pojem">(human-machine interaction)</span> a
ergonomie. Běžný programátor je takového luxusu ušetřen, takže se musí řídit
citem a musí pečlivě zvažovat, jakým způsobem budou uživatelé program
používat.</p>

<p>Nejzákladnějším rysem uživatelského rozhraní je zobrazování výstupu. S
jeho nejprimitivnější formou jsme se již seznámili v podobě pythonovského
příkazu <code>print</code> (a také v podobě funkce <code>write()</code>
jazyka JavaScript a v podobě dialogu <code>MsgBox</code> z jazyka VBScript).
Další krok v návrhu uživatelského rozhraní spočívá v přímém získávání
<em>vstupu</em> od uživatele. Nejjednodušší způsob, jak to zařídit, spočívá
v tom, že se program za běhu na vstupní údaj zeptá. Druhý nejjednodušší
způsob vyžaduje od uživatele, aby potřebné informace zadal při spuštění
programu <span class="trnote" title="Poznámka&nbsp;překladatele">(jako
parametry programu)</span>. A konečně se dostáváme i ke <em>grafickému
uživatelskému rozhraní</em> (GUI <span class="trnote"
title="Poznámka&nbsp;překladatele">= Graphical User Interface [grafikl júzr
interfejs]</span>) s různými vstupními poli a dalšími prvky. V této části se
podíváme na první dvě metody. S programováním grafického uživatelského
rozhraní se seznámíme v této učebnici až mnohem později, protože jde o
problematiku výrazně složitější.</p>

<p>Při využití interaktivního režimu systému Python v okně IDLE nebo v
terminálovém okně operačního systému si nyní ukážeme, jak lze od uživatele
získat data. Poté si ukážeme, jak lze totéž provést přímo z programu.
</p>



<h3>>>> print raw_input(u"Něco napište: ")<sup class="trnote"><a
href="cztuttrn.html#Pinput_noascii" id="Binput_noascii"
title="Poznámka k zápisu českých řetězců s diakritikou">[1]</a></sup></h3>

<p class="trnote"><b>Poznámka překladatele:</b> Při pokusech s českými texty
<em>v interaktivním režimu</em> můžete narazit na problémy. Při pokusech
proto doporučuji nepoužívat řetězce v kódování Unicode (viz předchozí odkaz na podrobnější
poznámku). V interaktivním režimu se raději úplně vyhněte používání českých znaků.
Pokud ovšem kód uložíte do souboru a dodržíte pravidla pro práci s řetězci v
kódování Unicode, měly by programy korektně fungovat.</p>

<p>Jak můžete pozorovat, <code>raw_input()</code> jednoduše zobrazí zadanou
<em>výzvu</em> &mdash; v našem případě <code>"Něco&nbsp;napište: "</code>
&mdash; a zachytí vše, co uživatel napíše jako odpověď. Příkaz
<code>print</code> pak tuto odpověď zobrazí. Odpověď bychom ale mohli místo
zobrazení přiřadit do proměnné:</p>

<pre>
>>> odpoved = raw_input(u"Jak se jmenuješ? ")
>>> print u"Tak ty se jmenuješ %s! Jsem rád, že jsem tě poznal." % odpoved
</pre>

<p>Příkaz <code>raw_input()</code> má bratrance jménem <code>input()</code>.
Rozdíl spočívá v tom, že <code>raw_input()</code> sesbírá uživatelem napsané
znaky a chápe je jako textový řetězec, zatímco <code>input()</code> se z nich
bude snažit vytvořit číslo. Pokud například uživatel napíše znaky
'<code>1</code>', '<code>2</code>' a '<code>3</code>', pak
<code>input</code> tyto tři znaky přečte a převede je na číslo
<em>123</em>.</p>

<p>Použijme nyní příkaz <code>input()</code> k tomu, aby uživatel rozhodl,
která tabulka násobků se má tisknout:</p>

<pre>
nasobitel = input(u"Vyberte hodnotu násobitele: ")
for j in range(1, 13):
    print "%d x %d = %d" % (j, nasobitel, j * nasobitel)
</pre>

<p>Použití příkazu <code>input</code> je naneštěstí velmi záludné. Je to dáno
tím, že <code>input()</code> se nesnaží vyhodnocovat jen čísla, ale snaží se
na libovolný vstup pohlížet jako na kód v jazyce Python a snaží se jej
provést. To znamená, že by znalý uživatel se zákeřnými úmysly mohl napsat
příkaz jazyka Python, který by například vymazal nějaký soubor na vašem PC! Z
tohoto důvodu bude lepší, když se budete držet příkazu
<code>raw_input()</code> a výsledný řetězec si budete převádět na potřebný
datový typ použitím zabudovaných konverzních funkcí jazyka Python. Je to v
podstatě velmi snadné:</p>

<pre>
>>> nasobitel = <b>int(</b>raw_input(u"Vyberte hodnotu násobitele: ")<b>)</b>
>>> for j in range(1, 13):
...    print "%d x %d = %d" % (j, nasobitel, j * nasobitel)
</pre>

<p>Vidíte? Volání <code>raw_input()</code> jsme jednoduše obalili voláním
<code>int()</code>. Efekt je stejný, jako kdybychom použili
<code>input()</code>, ale je to mnohem bezpečnější. Existují i jiné konverzní
funkce, takže uživatelský vstup můžete stejně dobře převádět na reálná čísla a
na další typy.</p>

<p>Takže co kdybychom si to vyzkoušeli v opravdovém programu? Vzpomínáte si na
příklady realizující adresář lidí, které využívaly strukturu typu slovník?
Zabývali jsme se jimi v rámci tématu <a href="cztutdata.html#addressbook"
>Data, datové typy a proměnné</a>. Podívejme se na tento příklad znovu, v
situaci, kdy již známe cykly a umíme číst vstup od uživatele.</p>

<pre>
<span class="comment"># Vytvoříme prázdný slovník používaný jako adresář osob.</span>
adresy = {}

<span class="comment"># Načítáme jeho položky, dokud není zadán prázdný řetězec.</span>
print
jmeno = raw_input(u'Zadejte jméno (nic => konec): ')
while jmeno != '':
    polozka = raw_input(u'Zadejte ulici, město, telefon (nic => konec): ')
    adresy[jmeno] = polozka
    jmeno = raw_input(u'Zadejte jméno (nic => konec): ')

<span class="comment"># Teď se budeme ptát, co se má zobrazit.</span>
jmeno = raw_input(u'Které jméno se má zobrazit? (nic = konec): ')
while jmeno != '':
    print jmeno + ':', adresy[jmeno]
    jmeno = raw_input(u'Které jméno se má zobrazit? (nic = konec): ')
</pre>

<p>Prozatím je to náš nejrozsáhlejší program. Uživatelské rozhraní je sice
trochu neučesané, ale funguje. V dalších tématech uvidíme, jak je můžeme
vylepšit. U tohoto programu se zmiňme o jedné věci, a sice o boolovském
testu v příkazu cyklu <code>while</code>. Podle jeho výsledku se určuje, zda
chce uživatel ukončit činnost <span class="trnote"
title="Poznámka&nbsp;překladatele" >(zda se má ukončit provádění
cyklu)</span>. Povšimněte si také, že datovou část uchováváme v podobě
jednoho řetězce, zatímco v příkladu v části <a
href="cztutdata.html#addressbook" >Data, datové typy a proměnné</a> jsme
informaci uchovávali v samostatných buňkách. Zatím jsme se totiž nezabývali
tím, jak bychom mohli řetězec rozdělit na několik částí. Dostaneme se k tomu
v pozdějších tématech. S programem implementujícím adresář osob se dále v
učebnici ještě setkáme. Postupně jej budeme upravovat do užitečnější podoby.
</p>

<h4>Vstup v jazyce VBScript</h4>

<p>V jazyce VBScript se vstup zadávaný uživatelem čte příkazem
<code>InputBox</code>. Můžeme psát:</p>

<pre>
&lt;script type="text/vbscript">
Dim vstup
vstup = InputBox("Zadejte své jméno")
MsgBox ("Zadali jste: " &amp; vstup)
&lt;/script>
</pre>

<p>Funkce <code>InputBox()</code> zobrazí dialogové okno s textem výzvy a
s&nbsp;polem pro zadávání vstupu. Zadaný obsah tohoto pole získáme jako
návratovou hodnotu funkce. Při volání můžeme funkci navíc předat další
parametry, jako je například řetězec zobrazovaný v titulku okna. Pokud
uživatel stiskne tlačítko Storno (Cancel) vrací funkce prázdný řetězec
nezávisle na tom, co bylo zadáno do vstupního pole.</p>

<p>Následující příklad ukazuje implementaci adresáře osob v jazyce
VBScript.</p>

<pre>
&lt;script type="text/vbscript">
Dim adresy, jmeno, polozka <span class="comment">' Vytvoříme proměnné.</span>
Set adresy = CreateObject("Scripting.Dictionary")
jmeno = InputBox("Zadejte jméno", "Položka adresáře osob")
While jmeno &lt;&gt; ""
    polozka = InputBox("Zadejte detaily - ulice město, telefon", "Položka adresáře osob")
    adresy.Add jmeno, polozka   <span class="comment">' Přidej klíč a detaily.</span>
    jmeno = InputBox("Zadejte jméno", "Položka adresáře osob")
Wend

<span class="comment">' Teď se budeme ptát, co se má zobrazit.</span>
jmeno = InputBox("Zadejte jméno", "Zobrazení údaje z adresáře osob")
While jmeno &lt;&gt; ""
   MsgBox(jmeno &amp; " - " &amp; adresy.Item(jmeno))
   jmeno = InputBox("Zadejte jméno", "Zobrazení údaje z adresáře osob")
Wend
&lt;/script>
</pre>

<p>Základní struktura progamu se zcela shoduje s Pythonovskou verzí, až na
pár řádků navíc. VBScript vyžaduje, aby byly proměnné předem
deklarovány příkazem <code>Dim</code>. Každý příkaz cyklu musí být navíc
ukončen příkazem <code>Wend</code>.</p>

<h4 id="jscript">Čtení vstupu v jazyce JavaScript</h4>

<p>JavaScript pro nás předtavuje určitou výzvu, protože jde o jazyk, který
se používá především pro webovské prohlížeče. Jako takový nemá žádný
speciální příkaz pro vstup. Místo toho můžeme číst z HTML elementu
<code>form</code>. V prohlížeči Internet Explorer můžeme případně použít
technologii Active Scripting firmy Microsoft a nechat si zobrazit dialog
InputBox stejně, jako jsme to udělali v jazyce VBScript. Abychom se
seznámili s různými možnostmi, ukáži zde techniku využívající HTML
formuláře. Pokud vám pojem HTML formulář nic neříká, můžete nahlédnout do
referenční příručky HTML <span class="trnote"
title="Poznámka&nbsp;překladatele" >(<a
href="http://www.w3.org/TR/html4/interact/forms.html#edef-FORM">viz norma
HTML 4.01</a>)</span> nebo do nějaké učebnice, která jej vysvětluje. Můžete
také jednoduše okopírovat to, co uvádím dále. Doufám, že vysvětlování
významu ani není třeba. Slibuji, že se to budu snažit načrtnout co
nejjednodušším způsobem.</p>

<p>Základem struktury našeho příkladu v HTML bude javascriptový kód vložený
do funkce. Zatím jsme se s tím ještě nesetkali. Prozatím můžete detaily
kolem definice funkce ignorovat.</p>

<pre>
&lt;script type="text/javascript">
function mujProgram(){
    alert("Získali jsme hodnotu " + document.formular.pole.value);
}
&lt;/script>

&lt;form name='formular'>
&lt;p>Zadej hodnotu a potom klikni myší mimo vstupní pole&lt;/p>
&lt;input type='text' name='pole' onChange='mujProgram()'>
&lt;/form>
</pre>

<p>Program se skládá z jediného řádku, který zobrazí dialog
<code>alert</code> (velmi se podobá <code>MsgBox()</code> v jazyce
VBScript). V něm se zobrazuje hodnota získaná ze vstupního pole. Ve
formuláři je zobrazen vyzývací text (uzavřený do párových značek &lt;p> a
&lt;/p>) a vstupní pole. V kontextu dokumentu <code>document</code> má
formulář jméno <code>formular</code>. Vstupní pole jsme pojmenovali
jednoduše <code>pole</code>. Na jeho hodnotu<span class="trnote"
title="Poznámka&nbsp;překladatele">, která byla vložena uživatelem,</span>
se tedy můžeme v javascriptovém programu odkázat takto:</p>

<pre>
document.formular.pole.value
</pre>

<p>Příklad implementace našeho adresáře osob v JavaScript zde ukazovat
nebudu. Vzhledem k použití v HTML bude vše o něco složitější a zvýší se i
četnost používání funkcí. S příkladem tedy chci počkat až do doby, kdy
potřebnou problematiku probereme v samostatných tématech.</p>


<div class="details">
<h4 id="stdin">Pár slov o <em>stdin</em> a <em>stdout</em></h4>

<p><b>Poznámka:</b> Slovem <em>stdin</em> se v počítačovém žargonu označuje
standardní vstupní zařízení (obvykle klávesnice). Slovo <em>stdout</em> se
vztahuje ke standardnímu výstupnímu zařízení (obvykle k obrazovce). V
diskusích o programování se s termíny stdin a stdout setkáváme poměrně
často. Abychom mohli využít kód pro práci se soubory, je to zařízeno tak, že
se stdin a stdout chovají jako soubory.</p>

<p>V systému Python jsou <em>stdin</em> a <em>stdout</em> součástí modulu
<code>sys</code> a jmenují se <code>sys.stdin</code> a
<code>sys.stdout</code>. Funkce <code>raw_input()</code> používá automaticky
<em>stdin</em>, příkaz <code>print</code> používá zase <em>stdout</em>. Ze
standardního vstupu můžeme číst a na standardní výstup můžeme zapisovat také
přímo. Má to určité výhody ve smyslu jemnějšího řízení vstupu a výstupu.
Uveďme si příklad čtení <span class="trnote"
title="Poznámka&nbsp;překladatele">jednoho řádku</span> ze standardního
vstupu:</p>

<pre>
import sys
print "Zadej hodnotu: ",       <span class="comment"># čárka zabrání přechodu na další řádek</span>
hodnota = sys.stdin.readline() <span class="comment"># explicitní použití stdin</span>
print hodnota
</pre>

<p>Funkčnost se téměř shoduje s chováním příkazu:</p>

<pre>
print raw_input("Zadej hodnotu: ")
</pre>

<p>Výhodou explicitního použití <em>stdin</em> je to, že standardní vstup můžeme
svázat se skutečným souborem, takže program svůj vstup nebude číst z
klávesnice, ale z daného souboru. Tento obrat je užitečný při realizaci
dlouhých testů programu, kdy místo ručního vkládání vstupních údajů v
okamžiku, kdy je program požaduje, necháme vstup přečíst z předem
připraveného souboru. (Další výhodou je v takovém případě skutečnost, že
test můžeme spouštět opakovaně, přičemž jsme si jisti, že vstup bude pokaždé
stejný, takže by tomu měl odpovídat stejný výstup. Tuto techniku opakovaného
spouštění dřívějších testů, které mají ověřit, že se nic nepokazilo,
programátoři nazývají <em>regresní testování</em>.)</p>

<p>Na závěr si ukažme příklad přímého výstupu na standardní výstupní
zařízení <code>sys.stdout</code>. Tento výstup může být rovněž přesměrován
do <span class="trnote" title="Poznámka&nbsp;překladatele">fyzického</span>
souboru. Funkčnost příkazu <code>print</code> se přibližně shoduje s
funkčností následujícího zápisu:</p>

<pre>
sys.stdout.write("Ahoj, vy tam!\n") <span class="COMMENT"># \n = nový řádek</span>
</pre>

<p>V praxi tento obrat použijeme hlavně v případech, kdy chceme obejít
vlastnost příkazu <code>print</code>, který vždy vkládá mezi výstupní
hodnoty <span class="trnote" title="Poznámka&nbsp;překladatele"
>alespoň</span> mezeru. Při použití <code>stdout</code> se tomu můžeme
vyhnout. Srovnejte obsah dvou řádků na výstupu následujícího příkladu:</p>

<pre>
import sys
for polozka in ['jedna', 'je', 1]:
    print polozka,                      <span class="comment"># čárka potlačí přechod na nový řádek</span>
print
for polozka in ['jedna', 'je', str(1)]: <span class="comment"># musíme explicitně převést na řetězec</span>
    sys.stdout.write(polozka)           <span class="comment"># zcela bez mezer!</span>
</pre>

<div class="trnote">
<p><b>Poznámka překladatele</b> &mdash; výstup by měl vypadat takto:</p>

<pre>
jedna je 1
jednaje1
</pre>

</div>

<p>Pokud předem víme, jak budou data vypadat, pak stejného výsledku můžeme
samozřejmě dosáhnout i použitím formátovacího řetězce. Ale pokud to nevíme,
pak je jednodušší jednoduše posílat vše na <code>stdout</code>, než abychom
se snažili o generování složitého formátovacího řetězce za běhu
programu.</p>


<h4>Přesměrování stdin a stdout</h4>

<p>Takže jak vlastně můžeme přesměrovat stdin a stdout <span class="trnote"
title="Poznámka&nbsp;překladatele">z&nbsp;a</span>&nbsp;do souborů? Můžeme
toho dosáhnout přímo z našeho programu, když použijeme běžné pythonovské
techniky pro práci se soubory (budeme se tím zabývat za chvíli). Ale
nejjednodušší způsob spočívá ve využití vlastností operačního systému.</p>

<p>Vyzkoušejte si, jak funguje <span class="trnote"
title="Poznámka&nbsp;překladatele">jeden z příkazů</span> operačního
systému, když na příkazovém řádku předepíšeme přesměrování:</p>

<pre>
C:\> dir
C:\> dir > dir.txt
</pre>

<p>První z příkazů vypíše obsah adresáře na obrazovku, druhý jej zapíše do
souboru. Použitím znaku '<code>></code>' programu říkáme, že chceme
<code>stdout</code> přesměrovat do souboru <code>dir.txt</code>.</p>

<p>Totéž bychom mohli udělat s našim pythonovským programem:</p>

<pre>
$ python mujprogram.py > vysledek.txt
</pre>

<p class="trnote"><b>Poznámka překladatele:</b> Vyzývací znak
'<code>$</code>' v uvedeném příkladu napovídá, že jde o použití v unixovém
systému (například v systému Linux). V systému MS&nbsp;Windows bychom to
udělali úplně stejně.</p>

<p>Uvedený zápis vede ke spuštění <code>mujprogram.py</code>, ale jeho
výstup by se místo na obrazovce objevil v souboru <code>vysledek.txt</code>.
Jeho obsah si poté můžeme prohlédnout prostřednictvím nějakého textového
editoru.</p>

<p>K přesměrování <code>stdin</code> z nějakého souboru jednoduše místo
znaku '<code>></code>' použijeme znak '<code>&lt;</code>'. Následuje úplný
příklad. Nejdříve vytvoříme soubor <code>opisvstupu.py</code> a vložíme do
něj následující zdrojový text:</p>

<pre>
import sys
vstup = sys.stdin.readline()
while vstup.strip() != '':
    print vstup
    vstup = sys.stdin.readline()
</pre>

<p class="note"><b>Poznámka:</b> Metoda <code>strip()</code> odsekne znak,
který reprezentuje přechod na nový řádek. Ten je součástí načítaného řádku
ze stdin. Příkaz <code>raw_input()</code> by to udělal za vás.</p>

<p class="trnote"><b>Poznámka překladatele:</b> Metoda <code>strip()</code>
ve skutečnosti odstraňuje všechny <em>bílé znaky</em> (whitespaces) ze
začátku i z konce řetězce. To znamená, že odstraní všechny úvodní a koncové
mezery, tabulátory a znaky přechodu na nový řádek. Při použití metody
<code>readline()</code> ovšem můžeme získat řetězec, ve kterém se znak
přechodu na nový řádek vyskytuje jenom jednou a vždy zcela na konci.</p>

<p>Teď si to můžeme vyzkoušet spuštěním z příkazového řádku:</p>

<pre>
$ python opisvstupu.py
</pre>

<p>Výsledkem by měl být program, který vše opisuje na výstup, dokud nezadáte
prázdný řádek.</p>

<p>Teď si vytvořte jednoduchý textový soubor nazvaný <code>vstup.txt</code>,
který bude obsahovat pár řádků textu. Spusťte program znovu a přesměrujte do
něj vstup ze souboru <code>vstup.txt</code>:</p>

<pre>
$ python opisvstupu.py &lt; vstup.txt
</pre>

<p>Python opisuje na výstup vše, co našel v souboru <code>vstup.txt</code>.
Vzpomínáte si, že jsme si řekli, že příkaz <code>print</code> a standardní
funkce <code>raw_input()</code> ve skutečnosti vnitřně pracují se stdin a
stdout? To znamená, že v příkladu <code>opisvstupu.py</code> můžeme práci se
stdin nahradit voláním <code>raw_input()</code> následovně:</p>

<pre>
vstup = raw_input()
while vstup != '':
    print vstup
    vstup = raw_input()
</pre>

<p>... což je ve většině případů mnohem jednodušší.</p>

<p>Postupným přesměrováním vstupu z více různých souborů můžeme rychle a
snadno otestovat chování našich programů v různých situacích (například při
zadávání špatných hodnot nebo údajů špatného typu). Můžeme tak učinit
opakovatelným a spolehlivým způsobem. Techniku přesměrování můžeme použít
také při zpracování velkých objemů dat z připravených souborů. Přitom se při
používání stejného programu nezbavujeme možnosti ručního vstupu dat v
případech, kdy je objem dat malý. Mechanismus přesměrování stdin a stdout
představuje pro programátora velmi užitečný trik. Zkoušejte a uvidíte sami,
jaká další použití se vám podaří najít.</p>

<p>V systému Windows se vyskytuje známá chyba, která se projevuje při
přesměrování vstupu. Pokud svůj program spustíte prostým uvedením jména
skriptu, místo abyste před něj explicitně napsali <code>python</code>, nebudou
Windows vypisovat výsledky v konzolovém okně! Na <a
href="http://support.microsoft.com/default.aspx?scid=kb;en-us;321788"
target="_blank">webové stránce firmy Microsoft</a> naleznete popis zásahu do
registry, který tuto chybu opravuje. Ani tento popis však není zcela korektní.
Musíte se dívat pod <code>HKEY_CURRENT_USER</code> a ne pod
<code>HKEY_LOCAL_MACHINE</code>, jak vám radí zmíněný dokument. Pokud
pracujete s přesměrováním vstupu nebo výstupu, pak raději uveďte přímé
spuštění programu <code>python</code>. [Děkuji Timu Graberovi, který si
uvedeného problému všimnul, a Timu Petersovi, který mi prozradil onu opravu
zásahem do registry.]</p>

</div>


<h3>Parametry z příkazového řádku</h3>

<p>Další typ vstupu představuje vstup zadaný z příkazového řádku. Dejme
tomu, že nějak takto spustíte svůj textový editor z příkazového řádku:</p>

<pre>
$ EDIT Foo.txt
</pre>

<p>Operační systém spustí program nazvaný EDIT a předá mu jméno souboru,
který se má editovat &mdash; v našem případě <code>Foo.txt</code>. Ale jak
si editor přečte jméno souboru?</p>

<p>Ve většině jazyků systém poskytuje pole nebo seznam řetězců, které
obsahují slova z příkazového řádku. Takže první prvek bude obsahovat jméno
příkazu, druhý prvek bude obsahovat první argument, atd. Někdy máme k
dispozici další magickou proměnnou (často je pojmenována <code>argc</code> z
anglického <em>argument count</em> &mdash; počet argumentů), ve které je
uložen počet prvků uvedeného seznamu.</p>

<p>V systému Python je zmíněný seznam součástí modulu <code>sys</code> a
nazývá se <code>argv</code> (z anglického <code>arg</code>ument
<code>v</code>alues, čili hodnoty argumentů). V Pythonu nepotřebujeme znát
hodnotu <code>argc</code>, protože <span class="trnote"
title="Poznámka&nbsp;překladatele">počet předaných argumentů</span> můžeme
zjistit jako délku (počet prvků) seznamu <code>argv</code> pomocí standardní
funkce <code>len()</code>. Většinou nepotřebujeme dělat ani to, protože
průchod celým seznamem můžeme předepsat pythonovským cyklem <code>for</code>
takto:</p>

<pre>
import sys
for polozka in sys.argv:
    print polozka

print u'První argument byl:', sys.argv[1]
</pre>

<p>Poznamenejme, že to bude fungovat jen v případě, kdy uvedený kód uložíte
do souboru (dejme tomu <code>args.py</code>) a spustíme jej z příkazového
řádku operačního systému, například takto:</p>

<pre>
C:\Python\Projekty> python args.py 1 23 fred
args.py
1
23
fred
První argument byl: 1
C:\Python\Projekty>
</pre>

<h3>VBScript a JavaScript</h3>

<p>Tyto jazyky jsou určeny pro tvorbu webových stránek, takže možnost načítání
parametrů zadaných na příkazovém řádku u nich nepřipadá v úvahu. Pokud bychom
je používali v prostředí Microsoft <a href="cztutfunc.html#wsh">Windows Script
Host</a>, situace by se změnila. WHS nabízí možnost extrakce těchto argumentů
z objektu <code>WshArguments</code>, který je naplněn v době běhu.</p>

<p>A to je k tématu uživatelského vstupu opravdu vše, co budeme v této
učebnici potřebovat. Je to sice velmi primitivní, ale přesto s tím vystačíte
při psaní užitečných programů. V počátcích systému Unix nebo u prvních
osobních počítačů představovala tato podoba interakce s uživatelem jedinou
dostupnou možnost. V programech s grafickým uživatelským rozhraním můžeme
samozřejmě vstup načítat také. K tomu, jak se to dělá, se ale v této
učebnici dostaneme mnohem později.</p>


<div class="remember">
<p class="title">Zapamatujte si</p>
<ul>

<li>Pro čtení čísel můžeme použít <code>input</code>, pro čtení znaků či
řetězců použijeme <code>raw_input</code>.</li>

<li>Jak příkaz <code>input</code> tak <code>raw_input</code> mohou zobrazit
řetězec s výzvou pro uživatele.</li>

<li>Parametry z příkazového řádku můžeme získat ze seznamu
<code>argv</code>, který v systému Python můžeme importovat z modulu
<code>sys</code>. První prvek seznamu obsahuje jméno programu.</li>

</ul>
</div>

<div class="foot">
<p class="navig">[
<a href="cztutstyle.html" title="Přidejme trochu stylu">předchozí</a> |
<a href="cztutcont.html">obsah</a> |
<a href="cztutbranch.html" title="Větvení">další</a>
]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: cztutinput.html,v 1.13 2005/09/03 13:07:56 petr Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: cztutinput.html,v 1.13 2005/09/03 13:07:56 petr Exp $</p>
</div>
</body>
</html>

