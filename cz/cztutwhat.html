<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Jak se naučit programovat: Co je to programování?</title>
</head>
<body>

<h2>Co je programování?</h2>

<div class="whatcovered">
<p class="title">O čem si budeme povídat?</p>
<p>Uvedeme si počítačovou terminologii, zmíníme se trochu o historii a
stručně se podíváme na strukturu počítačového programu.</p>
</div>

<h3>Vraťme se k základům</h3>

<p>Počítačové programování spočívá v umění donutit počítač, aby dělal
to, co chcete aby dělal.</p>

<p>Na nejjednodušší úrovni to znamená předat počítači posloupnost příkazů,
které vedou k dosažení cíle. Uživatelé systému MS&nbsp;DOS byli zvyklí
vytvářet textové soubory, do kterých zapisovali seznamy příkazů, jako
takzvané BAT soubory <span class="trnote" title="Poznámka překladatele"
>(dávkové soubory)</span>. Ty jednoduše předepisují zpracování posloupnosti
příkazů jako jednu <em>dávku</em> <span class="trnote"
title="Poznámka překladatele">(anglicky <em>batch</em> [beč])</span>, odtud
jejich název. Dávkové soubory můžete používat i v současném prostředí
Microsoft Windows, ale v praxi se s tím setkáte zřídka<sup class="trnote"><a
href="cztuttrn.html#Pwhat_batch" id="Bwhat_batch" title="Proč tomu tak
je?">[1]</a></sup>.</p>

<p>Dejme tomu že vytváříte dokument (jako je tato učebnice), který se
skládá z mnoha samostatných souborů <span class="trnote"
title="Poznámka překladatele">s příponou HTM</span>. Pokaždé, když uložíte
novou verzi souboru, může váš textový editor uchovávat záložní kopii souboru
s původním obsahem <span class="trnote" title="Poznámka překladatele"
>(anglicky <em>backup</em> [bek ap], odtud BAK)</span>. Dejme tomu, že na
konci vašeho celodenního snažení chcete aktuální verzi dokumentu (všechny
soubory v nejnovější podobě) uložit do adresáře, který se jmenuje
<code>ZALOHA</code>. Nakonec chcete uklidit a smazat všechny záložní soubory
(BAK), abyste zítra mohli začít <em>od čistého stolu</em>. Jednoduchý
dávkový soubor, který toto vše zajistí, by mohl vypadat takto:</p>

<pre>
COPY *.HTM ZALOHA
DEL *.BAK
</pre>

<p>Pokud byste soubor nazvali <code>ULOZIT.BAT</code>, pak byste na konci
každého dne jednoduše na příkazový řádek systému DOS napsali příkaz
<code>ULOZIT</code>. Nové soubory by se uložily a starší záložní soubory by
se smazaly. A právě toto je <em>program</em>.</p>

<p><b>Poznámka:</b> Uživatelé systému Linux nebo jiných operačních systémů
znají své verze podobných souborů jako <em>shell skripty</em>. Shell skripty
v systému Unix jsou mnohem mocnější, než dávkové soubory systému MS&nbsp;DOS.
Podporují většinu programovacích technik, které budeme probírat v této
učebnici.</p>


<h3>Dovolte, abych to zopakoval</h3>

<p>Pokud vás předchozí text znepokojil, nemějte obavy. Počítačový program je
jednoduše sada instrukcí, která počítači říká, jak provést určitý úkol. Je
to jako kuchařský recept: sada instrukcí, která kuchaři říká, jak připravit
určité jídlo. Popisuje ingredience (data) a poloupnost kroků (proces), které
jsou potřebné k tomu, aby se ingredience změnily na dort nebo cokoliv
jiného. Programy se tomu velmi podobají.</p>

<h3>Malý výlet do historie</h3>

<p>Tak jako používáte určitý jazyk, když mluvíte s kamarádem, musíte nějaký
jazyk použít se i při <em>hovoru</em> s počítačem. Jediný jazyk, kterému
počítač rozumí, se nazývá <em>binární</em>. Vyskytuje se v několika
odlišných dialektech &mdash; to je důvod proč onen skvělý program pro iMac
nepoběží na vašem PC a naopak. Binární jazyk se naneštěstí lidem obtížně čte
a obtížný je i z hlediska přímého zápisu. Proto musíme používat nám bližší
<span class="trnote" title="Poznámka&nbsp;překladatele" >počítačový</span>
jazyk, který si necháme přeložit do binární podoby. Je to jako kdybyste
sledovali rozhovor mezi prezidenty U.S.A. a Ruska při setkání na vrcholné
schůzce &mdash; první něco říká a překladatel to opakuje v ruštině. Druhý
odpovídá v ruštině a překladatel jeho větu opět opakuje, tentokrát ovšem v
angličtině.</p>

<p>Překvapující může být skutečnost, že ta věc, která překládá <span
class="trnote" title="Poznámka&nbsp;překladatele">počítačový</span> jazyk do
binární podoby, se nazývá překladač. <span class="trnote">(Poznámka
překladatele: V anglickém originále je jak pro simultánního překladatele
lidského jazyka, tak pro onen počítačový překladač použito stejné slovo
<em>interpreter</em>.)</span> A tak jako obvykle potřebujete jednoho
tlumočníka pro překlad z angličtiny do ruštiny a jiného pro překlad z
arabštiny do ruštiny, podobně potřebujete jiný překladač pro překlad z
jazyka Python do binární podoby a jiný pro překlad z jazyka VBScript do
binárního kódu.</p>

<p>První programátoři museli opravdu binární kód zapisovat ručně. Tato
činnost je známa jako programování <em>ve strojovém kódu</em> a je velmi
obtížná. Dalším krokem bylo vytvoření překladače, který jednoduše nahrazoval
zápis binárních instrukcí zápisem využívajícím anglické ekvivalenty. Takže
místo toho, aby si programátoři museli pamatovat, že kód
<code>001273&nbsp;05&nbsp;04</code> znamená <code>sečti 5 a 4</code> <span
class="trnote" title="Poznámka překladatele">(anglicky <code>add 5 to
4</code>)</span>, mohli napsat <code>ADD&nbsp;5&nbsp;4</code>. Toto prosté
zlepšení programátorům velmi zjednodušilo život. Podobné systémy kódů byly
ve skutečnosti prvními programovacími jazyky &mdash; určeným vždy pro
konkrétní typ počítače. Pro tento jazyk se používalo označení <em>jazyk
symbolických instrukcí</em>. <span class="trnote"
title="Poznámka&nbsp;překladatele" >(V angličtině se takový překladač
nazýval assembler a stejný pojem se používal i pro samotný jazyk.)</span>
<em>Programování v assembleru</em> <span class="trnote" title="Poznámka
překladatele">(nebo v jazyku symbolických instrukcí, chcete-li)</span> se
při řešení velmi specializovaných úloh používá dodnes.</p>

<p>Dokonce i takový přístup se ukázal jako velmi primitivní. Pořád jste
museli počítači říkat co má dělat na technické úrovni <span class="trnote"
title="Poznámka&nbsp;překladatele">(co má provádět jeho procesor)</span>,
jako například přesuň bajty z této oblasti paměti do jiné, sečti tento bajt
s tímto, a podobně. Bylo to stále velmi složité a dokonce i vyřešení malých
úkolů dalo hodně práce.</p>

<p>Aby se programování zjednodušilo, byly postupně vyvinuty počítačové
jazyky vyšší úrovně. Popudem k jejich vývoji byla také skutečnost, že
uživatelé ve stejné době přicházeli se stále složitějšími úkoly, pro jejichž
řešení by se dal počítač využít. Toto soutěžení mezi vědci a uživateli stále
pokračuje, a proto stále vznikají nové a nové jazyky. Dělá to programování
zajímavějším. Současně je ale důležité, aby programátoři rozuměli jak
programátorským konceptům, tak praktickým způsobům používání těchto konceptů
v jednotlivých jazycích.</p>

<p>O některých běžných konceptech se zmíním v následujícím textu. V průběhu
kurzu se k nim budeme opakovaně vracet.</p>

<h3 id="Dijkstra">Společné vlastnosti programů</h3>

<p>Před mnoha lety přišel Edsger Dijkstra s konceptem nazývaným
<em>strukturované programování</em>. Tento koncept říká, že struktura všech
programů může být vyjádřena pomocí následujících čtyř způsobů <span
class="trnote" title="Poznámka překladatele">(prostředků, obratů, stavebních
prvků)</span>: </p>

<hr>

<h4>Posloupnosti instrukcí</h4>

<p>Při provádění <em>posloupnosti instrukcí</em> program provádí jednotlivé
instrukce v přesně určeném pořadí, jednu za druhou.</p>

<p class="center"><img src="czsequence.png" alt="posloupnost instrukcí"></p>

<h4>Větvení</h4>

<p>V určitém bodě provádění programu dochází k rozhodování. V případě
pravdivého výsledku prováděného testu se pokračuje instrukcemi v první
větvi, v opačném případě se přejde k provádění akcí v druhé větvi. Takovému
větvení se někdy říká i <em>podmíněné větvení</em>, protože další směr běhu
programu závisí na výsledku testu <em>podmínky</em>.</p>

<p class="center"><img src="czbranch.png" alt="větvení"></p>

<h4>Cykly</h4>

<p>V případě <em>cyklů</em> se opakuje provádění kroků až do doby, kdy je
splněna určitá podmínka. V tom okamžiku tok řízení programu opouští smyčku a
přechází se k provádění dalších částí programu.</p>

<p class="center"><img src="czloop.png" alt="cykly"></p>

<p class="trnote"><b>Poznámka překladatele:</b> Popsaný a zobrazený typ
cyklu bývá v jazyce Pascal vyjádřen konstrukcí
<code>repeat</code>/<code>until</code>. V tomto případě se testování
podmínky provádí až za tělem cyklu. Instrukce v těle cyklu se tedy provedou
přinejmenším jednou. Říká se, že pro více než 90&nbsp;% případů se hodí
spíše cyklus typu <code>while</code>, kdy se podmínka testuje ještě před
prvním provedením instrukcí v těle cyklu. Při nesplnění podmínky se tedy
tělo cyklu nemusí provést ani jednou.</p>

<h4>Moduly</h4>

<p>V naznačeném případě program provádí několikrát stejnou posloupnost
akcí. Ty můžeme umístit do modulu, který můžeme chápat jako miniprogram,
proveditelný z hlavního programu. Moduly s popsaným charakterem bývají
nazývány také jako <em>podprogram</em>, <em>procedura</em> nebo
<em>funkce</em>.</p>

<p class="center"><img src="czmodule.png" alt="moduly"></p>

<div class="trnote">

<p class="trnote"><b>Poznámka překladatele:</b> V tomto okamžiku neuvažujeme
o modulech ve významu technické realizace <em>samostatných</em> (samostatně
kompilovaných), opakovatelně použitelných jednotek pro výstavbu
programu.</p>

<p>Používání modulů v tomto smyslu se anglicky označuje také jako <em>DRY
principle</em> (Do not Repeat Yourself), který vyjadřuje snahu o to, abychom
stejný nebo velmi podobný kód nepsali opakovaně. Hlavním důvodem jsou jeho
pozdější modifikace. Při opakovaném rozepisování na různých místech programu
se zvyšuje pravděpodobnost toho, že budoucí úpravy zapomeneme promítnout do
všech částí. Dalším důvodem je i zjednodušení opakovaného použití takto
zapsané funkčnosti. Typickým příkladem je používání funkcí ze standardních
a jiných knihoven. Dostupnost a správná volba vhodných knihoven výrazně
zvyšuje produktivitu při tvorbě programu.</p>

</div>

<hr>

<p>Kromě těchto strukturálních prvků potřebujeme doplnit několik dalších
rysů, bez kterých by program ztrácel smysl:</p>

<ul>
<li>Data (podrobněji se na ně podíváme v části <a href="cztutdata.html">Data,
  datové typy a proměnné</a>).</li>
<li>Operace (sčítání, odčítání, porovnávání, atd. &mdash; také na operace se
  podíváme v části <a href="cztutdata.html">Data...</a>).</li>
<li>Schopnost vstupu a výstupu údajů (například výstup výsledků na displej
  &mdash; touto problematikou se zabývá část <a href="cztutinput.html"
  >Konverzace s uživatelem</a>).</li>
</ul>

<p>Jakmile pochopíte tyto koncepty a to, jak se v určitém programovacím
jazyce vyjadřují, jste schopni v tomto jazyce programovat.</p>

<h4>Vyjasněme si některé pojmy</h4>

<p>Už jsme si řekli, že programování spočívá v umění donutit počítač dělat
to, co chcete aby dělal.  Ale co to je vlastně <em>program</em>?</p>

<p>Na program se v podstatě můžeme dívat ze dvou různých pohledů. Podle
prvního pohledu &mdash; jak to vidí uživatel &mdash; jde o spustitelný
soubor, který může být nainstalován a může být opakovaně spouštěn s cílem
zpracovat daný úkol. Uživatelé například říkají, že spouštějí svůj textový
editor. Z druhého pohledu &mdash; jak to vidí programátor &mdash; jde o
textový soubor s příkazy pro počítač, zapsaný v nějakém programovacím jazyku,
který může být přeložen do podoby spustitelného souboru. Takže když budete
mluvit o programu, dejte vždy najevo, který z těchto pohledů máte na
mysli.</p>

<p>V zásadě lze říci, že programátor píše program ve vyšším programovacím
jazyce<span class="trnote" title="Poznámka&nbsp;překladatele">,
srozumitelném pro programátora</span>, a ten je přeložen na soubor bajtů,
kterým rozumí počítač. Z technického pohledu programátor generuje
<em>zdrojový kód</em> a překladač z něj generuje <em>cílový kód</em><sup
class="trnote" ><a href="cztuttrn.html#Pwhat_ObjectCode"
id="Bwhat_ObjectCode" title="vyjasnění anglického pojmu 'object code'"
>[2]</a></sup>. Cílový kód bývá někdy nazýván i jinými jmény, jako například
<em>P-kód</em>, <em>binární kód</em> nebo <em>strojový kód</em>.</p>

<p>Pro překladače se používají dvě různá jména. Jeden typ bývá nazýván jako
<em>interpret</em> a druhý jako <em>kompilátor</em>. Tyto dva pojmy se ve
skutečnosti vztahují k dvěma odlišným technikám generování cílového kódu ze
zdrojového kódu. Za kompilátory <span class="trnote"
title="Poznámka&nbsp;překladatele">(kompilační překladače)</span> byly
obvykle považovány takové překladače, které produkovaly přímo spustitelný
cílový kód (jinými slovy <em>spustitelný soubor</em>), zatímco interpret
<span class="trnote" title="Poznámka&nbsp;překladatele">(interpretační
překladač)</span> musí být přítomen při každém spuštění programu. Původně
ostrá hranice mezi těmito přístupy je nyní stále mlhavější. Některé soudobé
kompilátory vyžadují přítomnost interpretu, který provádí konečnou konverzi
kódu, a některé interprety jednoduše kompilují zdrojový kód do podoby
dočasně existujícího cílového kódu, který poté spustí.</p>

<p>Z našeho pohledu v tom není žádný důležitý rozdíl. Vytvoříme zdrojový kód
a použijeme nástroj, který počítači umožní, aby jej přečetl, přeložil a
provedl.</p>


<h3>Struktura programu</h3>

<p>Konkrétní struktura programu závisí na programovacím jazyce a na
prostředí, ve kterém se program spouští. Některé jejich rysy ale mají
obecnou platnost:</p>

<ul>

<li>Zavaděč <span class="trnote" title="Poznámka překladatele">(loader
[loudr])</span> &mdash; každý program musí být operačním systémem zaveden
(načten) do operační paměti. Tento krok zajišťuje takzvaný <em>zavaděč</em>,
který je obvykle vygenerován překladačem.</li>

<li>Definice dat &mdash; většina programů pracuje s daty a někde ve
zdrojovém kódu musíme přesně určit, s jakými daty se bude pracovat.
V&nbsp;různých jazycích se to vyjadřuje velmi různě.</li>

<li>Příkazy &mdash; tvoří jádro celého programu. Jsou to právě příkazy,
které manipulují s&nbsp;definovanými daty, provádějí výpočty, tisknou výsledky,
atd.</li>

</ul>

<p>Většina programů má jednu ze dvou následujících podob:</p>


<h4 id="batch_oriented">Dávkové programy</h4>

<p>Programy tohoto typu se typicky spouštějí z příkazového řádku (nebo
automaticky prostřednictvím plánovacího programu<sup class="trnote"><a
href="cztuttrn.html#Pwhat_scheduler" id="Bwhat_scheduler"
title="scheduler utility -- plánovací program">[3]</a></sup>) a chovají
se přibližně podle následujícího vzoru:</p>

<p class="center"><img src="czbatch.png"
alt="Program s charakterem dávkového zpracování."></p>

<p>Program typicky zahajuje činnost nastavením svého vnitřního stavu
(například nastavením celkového součtu na nulu), otevřením potřebných
souborů atd. Jakmile je připraven, začíná číst data buď zadávaná uživatelem
v místě, kde program zobrazuje vyzývací text na obrazovce, nebo z datového
souboru. Často se používá kombinace obou přístupů, kdy uživatel určí jméno
datového souboru, ze kterého se poté načítají skutečná data. Poté program
provádí zpracování dat za využití matematických operací, funkcí pro konverzi
dat nebo jakýchkoliv jiných transformací. Získané výsledky se zobrazují na
displeji nebo se třeba zapisují do výstupního souboru.</p>

<p>Všechny programy, které budeme vytvářet v rámci prvních částí tohoto
kurzu, budou mít charakter programů s dávkovým zpracováním.</p>


<h4 id="event_driven">Událostmi řízené programy</h4>

<p>Většina systémů s grafickým uživatelským rozhraním <span class="trnote"
title="Poznámka překladatele">&mdash; anglicky GUI = Graphical User
Interface &mdash;</span> (a vestavěné řídicí systémy &mdash; jako například
ty, které řídí činnost vaší mikrovlnné trouby, fotoaparátu a podobně) je
řízena událostmi. To znamená, že operační systém zasílá zprávy o událostech
běžícímu programu a ten na ně reaguje v okamžiku, kdy se událost objeví.
Události mohou být vyvolány uživatelem &mdash; například stisknutím tlačítka
myši nebo stisknutím klávesy na klávesnici &mdash; nebo je může generovat
přímo systém, jako například událost aktualizace systémového času nebo
událost požadavku na překreslení obrazovky.</p>

<p>Událostmi řízené programy se chovají obecně podle následujícího vzoru:</p>

<p class="center"><img src="czeventloop.png" alt="Program řízený událostmi."></p>

<p>Program řízený událostmi rovněž zahajuje svou činnost nastavením svého
vnitřního stavu. Ale poté je řízení předáno takzvané smyčce událostí (event
loop), která je obvykle realizována operačním prostředím (někdy je
označováno jako <em>runtime</em>). Program zde čeká, až je detekována
uživatelská akce, která se přeloží do podoby události. <span class="trnote"
title="Poznámka překladatele">Zprávy o</span> těchto událostech jsou jedna
po druhé zaslány <span class="trnote" title="Poznámka překladatele">jiným
částem</span> programu, které je zpracovávají. Uživatel nakonec provede
akci, která program ukončuje. V tomto bodě je vygenerována událost ukončení
<span class="trnote" title="Poznámka překladatele">(označována jako
<em>Exit</em> nebo <em>Quit</em>)</span>, která je programu rovněž zaslána.
<span class="trnote">Poznámka překladatele: Program na jejím základě provede
své ukončení.</span></p>

<p>Ke smyčkám událostí a k <a href="cztutevent.html">událostmi řízenému
programování</a> se dostaneme v <em>Tématech pro pokročilé</em> a potom
ještě jednou v souvislosti s <a href="cztutgui.html">programováním
grafického uživatelského rozhraní</a>.</p>

<div class="remember">
<p class="title">Zapamatujte si</p>
<ul>
<li>Programy řídí činnost počítače.</li>
<li>Programovací jazyky nám umožňují <em>mluvit</em> s počítačem na úrovni,
která je bližší tomu, jak uvažují lidé, než tomu, jak <em>myslí</em> počítač.</li>
<li>Program <em>zpracovává data</em>.</li>
<li>Program může mít buď dávkový charakter nebo může být řízen událostmi.</li>
</ul>
</div>

<div class="foot">
<p class="navig">[
<a href="cztutneeds.html" title="Co potřebuji?">předchozí</a> |
<a href="cztutcont.html">obsah</a> |
<a href="cztutstart.html" title="Začínáme">další</a>
]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: cztutwhat.html,v 1.16 2005/01/09 19:44:12 petr Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: cztutwhat.html,v 1.16 2005/01/09 19:44:12 petr Exp $</p>
</div>
</body>
</html>

