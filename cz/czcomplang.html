<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="tutor.css" >
  <link rel="stylesheet" type="text/css" href="colors.css" >
  <title>Programovací jazyky</title>
</head>
<body>

<p class="ir">Níže uvedený text pochází z prvního vydání. Nad tímto textem
se nachází aktuální stav po revizi směřující k druhému vydání.</p>

<h1>Programovací jazyky, které jsem používal</h1>

<p>V tomto dokumentu uvádím některé z programovacích jazyků, které jsem
používal nebo zkoumal (tj. hrál jsem si s nimi) běhe předchozích let. Jde o
velmi osobní pohled. Někdy se vyjádřená hlediska mohou zdát protikladná nebo
dokonce zcela překroucená. Je to tím, že odrážejí můj stav mysli v době, kdy
jsem ten který jazyk používal.</p>

<p>Jazyky jsem uspořádal to těchto skupin:</p>

<ul>
<li>Ty, které jsem používal a se kterými jsem se <em>zlobil</em>
  <a href="#PRODUCTION">v práci</a>.</li>
<li><a href="#LITTLE">Malé jazyky</a>, které jsem používal (často i v práci)
  pro řešení malých úkolů (méně, než 1000 řádků zdrojového textu).</li>
<li>Jazyky, se kterými jsem pouze <a href=
  "#EXPERIMENTAL">experimentoval</a> a které jsem nikdy nepoužíval během
  opravdových vývojových prací.</li>
</ul>

<p>Tam, kde to bude dávat smysl, uvedu v daném jazyce program 'Hello
World'.</p>

<p class="trnote"><b>Poznámka překladatele:</b> Dalo by se přeložit
jako 'Ahoj světe!', 'Ahoj lidi!' a podobně. Samotný text není důležitý. Jde
o klasický program, který použili autoři jazyka C ve své knize. Program má
za úkol pouze vypsat tento řetězec a skončit. Dá se říci, že je to ustálený,
klasický demonstrační program. Patří obvykle k nejjednodušším programům,
který lze v libovolném jazyce napsat. Jeho zdrojový kód jasně ukazuje
minimum, které musíme jako programátoři napsat, aby program začal navenek
komunikovat.</p>

<h2 id="PRODUCTION">Jazyky používané v práci</h2>

<p>Tím <em>v práci</em> myslím to, že jsem byl za tuto práci placen a že
výsledný program používá více jiných lidí. Mám zde na mysli také to, že tyto
programy byly vyvíjeny s použitím průmyslových standardů pro vývoj software,
pro jeho dokumentování a podobně.</p>

<h3>C</h3>

<p>Když jsem poprvé začal používat jazyk C (během prázdninového projektu, v
době studia na univerzitě), bylo to jako závan svěžího vzduchu po všech těch
omezeních, kladených jazykem ANSI <a href="#PASCAL">Pascal</a>. Jazyk C
umožňoval rychlé vyjadřování myšlenek s právě takovou mírou typové kontroly,
která vám dá poznat, že něco děláte špatně, ale ne zase s tak přísnou
typovou kontrolou, která by vás vyčerpávala, jako v jazyce Pascal. Používání
jazyka C současně znamenalo omezení výletů do Assembleru jen na ty oblasti,
kde bylo používání Assembleru hračkou.</p>

<p>O několik let později jsem přešel k C++. Během času však shledávám,
že jazyk C++ používám jako lepší C, přičemž příležitostně dávám přednost
originálu. C++ pozvedává typovou kontrolu téměř na úroveň jazyka Pascal a
přidává celou řadu nových rysů, které jazyk komplikují a zpomalují
překladač.</p>

<p>Jazyk C patří k mým oblíbeným jazykům. Není to jen shoda okolností, ani
to není nijak překvapující, že operační systém, o kterém každý mluví &mdash;
Linux &mdash; je napsán v čistém C a ne v C++.</p>

<p class="trnote"><b>Poznámka překadatele:</b> No jo! Jenže Unix, jehož
odrůdou je i Linux, vznikl současně s jazykem C, v jedné dílně a v jedněch
hlavách. Je to velmi <em>klasický</em> systém. To jinými slovy znamená, že
vznikal v době, kdy objektově orientované programování nebylo ani v
plenkách. Jádro operačního systému unixového typu je založeno na volání
funkcí a práci s datovými strukturami (MS Windows v tomto smyslu spadá do
stejné kategorie). S objekty se zde nesetkáme a použití jakéhokoliv
objektově orientovaného programovacího jazyka pro zápis jádra systému proto
nemůže přinést velké výhody.</p>

<h4>Hello World</h4>

<pre>
#include &lt;stdio.h&gt;

void main()
{
    char* msg="Hello World!"; <span class="comment">/* podobný obrat, jako v OO příkladech */</span>

    puts(msg);
}
</pre>

<p class="trnote"><b>Poznámka překladatele:</b> Funkce <code>main()</code>
by podle normy jazyka C měla vracet výsledek typu <code>int</code>. Měli
bychom proto psát <code>int main()</code> nebo pouze <code>main()</code>.
Mnohé překladače sice zápis <code>void main()</code> tolerují, ale v
podstatě je nesprávný.</p>

<h3>C++</h3>

<p>Jazyk C++ lze přirovnat k jazyku C s přidanými zvonečky. Ty ze začátku
cinkaly jen příležitostně a tvořily sladkou hudbu. Ale v současnosti je těch
zvonečků už tolik, že přes ten hluk už není hudba slyšet! (A některé moderní
programy v C++ podle toho vypadají!)</p>

<p>K jazyku C++ chovám hluboký obdiv a pro tvorbu velmi velkých systémů nebo
prostředí, kde se používá mnoho odlišných způsobů návrhu a programování, je
nepřekonatelný. Jeho pružnost naneštěstí přináší i problémy. Bez intimního
porozumění jeho vnitřním mechanismům se tvorba dobrých programů v C++ stala
téměř nemožnou. Ironií je, že jedním z primárních cílů jeho návrhu je
umožnit programátorovi práci na vyšší úrovni abstrakce.</p>


<h4>Hello World</h4>

<pre>
#include &lt;string.h&gt;
#include &lt;stdio.h&gt;

class Message  <span class="comment">// definuj třídu pro zprávu</span>
{
private:
    char msg[50];
public:
    Message(char* s)
        {strcpy(msg,s);};
    void print()
        {puts(msg);};
};


void main()
{
    m = new Message("Hello World!");
    m-&gt;print();
    delete m;
}
</pre>

<div class="trnote">

<p><b>Poznámka překladatele:</b> Podle mého názoru to není C++, které činí
uvedený příklad nepřehledným &mdash; viz následující protipříklad. Jazyk C++
zcela jistě, v souladu s původními záměry, umožňuje efektivní práci na
vyšších úrovních abstrakce. Problém spočívá v tom, že to nelze ztotožňovat s
jednoduchostí jazyka.</p>

<h4>Hello World 2 &mdash; céčková verze v kabátě C++</h4>

<pre>
#include &lt;iostream&gt;
#include &lt;string&gt;

using namespace std;

int main()
{
    string msg("Hello World!"); <span class="comment">/* podobný obrat, jako v OO příkladech */</span>
    cout &lt;&lt; msg;
    return 0;
}
</pre>
</div>

<h3 id="PASCAL">Delphi</h3>

<p>Delphi ve skutečnosti není programovacím jazykem. Jde o vývojové
prostředí. Ale v rámci tohoto vývojového prostředí mají všichni tendenci
nazývat takto i jazyk, se kterým v prostředí pracují &mdash; takže popluji s
proudem.</p>

<p>Skutečné jméno jazyka uvnitř Delphi je Object Pascal. Jde o (v mnoha
směrech odlišnou) verzi jazyka, kterou firma Apple používala pro
programování prvních počítačů Macintosh. Firma Apple ke standardnímu Pascalu
přidala rysy související s objektově orientovaným programováním.
(Podrobnější popis jazyka a ukázky v jazyce Object Pascal v applovské podobě
můžete nalézt v prvním vydání Boochovy knihy OOAD, 1992.)</p>

<p>Varianta jazyka Object Pascal, která se používá v prostředí Delphi, v
podstatě přidává k jazyku Pascal ty nejlepší rysy z jazyka C++, ale nesnaží
se o úplnou zpětnou kompatibilitu nebo o nekompromisní přístup z pohledu
výkonnosti a podobně. Výsledkem je z lidského hlediska mnohem čitelnější a
jednodušší jazyk. Pro vážné programování ve Windows je Object Pascal
jazykem, kterému dávám přednost. Prostředí Delphi je navíc nejlepším
integrovaným vývojovým prostředím, které jsem kdy používal. (Momentálně
používám verzi 3, ačkoliv v době psaní tohoto textu je má poslední verze
číslo 4.)</p>

<h4>Hello World</h4>

<pre>
program hello;

<span class="comment">{--------- Definice třídy ---------}</span>
type
    class=TMessage
        msg : String;
    public:
        constructor Create(s : String);
        procedure Print;
    end;

constructor TMessage.Create(s : String);
begin
    msg := s;
end;

procedure TMessage.Print;
begin
    writeln(msg);
end;

<span class="comment">{------------ Konec definice třídy -----------}</span>

var m : TMessage <span class="comment">// deklarace reference na instanci</span>

begin
    m := TMessage.Create('Hello World'); <span class="comment">// vytvoříme instanci</span>
    m.Print;
    m.Free;
end.
</pre>



<div class="trnote">

<p><b>Poznámka překladatele:</b> Opět si dovolím upozornit na to, že v
každém jazyce lze napsat program dobře a špatně. Jazyk C++ vám možná umožní
program napsat více špatnými způsoby. Bez jeho dobré znalosti možná ten
správný způsob zapsání programu možná obtížněji naleznete. Ale když se
použijí jen ty správné <em>zvonečky</em>, lze z něj stále vyloudit pěknou
hudbu. Ale pravda je, že hrát na flašinet typu Visual Basic je asi snazší,
než hrát na vícemanuálové varhany C++. Pro každý účel se má používat takový
nástroj, který je nejvhodnější. Zkuste si představit žebráka hrajícího na
varhany.</p>

<p>Na stejném příkladu bych rád ukázal sílu jazyka C++, která nemusí
nezbytně vést k menší přehlednosti, než je tomu u Object Pascalu. V
následujícím příkladu se snažím o co nejpodobnější zápis výše uvedeného
příkladu, včetně shodných identifikátorů a podobně umístěných komentářů:</p>

<pre>
#include &lt;iostream&gt;
#include &lt;string&gt;

<span class="comment">// --------- definice třídy ---------</span>
class TMessage
{
private:
    std::string msg;
public:
    TMessage(const std::string &amp; s); <span class="comment">// konstruktor</span>
    void Print();
};

TMessage::TMessage(const std::string &amp; s)
{
    msg = s;
}

void TMessage::Print()
{
    std::cout &lt;&lt; msg &lt;&lt; std::endl;
}

<span class="comment">// ------------ Konec definice třídy -----------</span>

int main()
{
    TMessage m("Hello World"); <span class="comment">// vytvoříme inicializovanou instanci</span>
    m.Print();
    return 0;                  <span class="comment">// tento obrat je doporučen normou</span>
}
</pre>

<p>Ale osobně bych stejný příklad napsal spíše takto:</p>

<pre>
#include &lt;iostream&gt;
#include &lt;string&gt;

<span class="comment">// Class definition</span>
class TMessage
{
public:
    TMessage(const std::string &amp; s) { m_msg = s; }
    void Print() { std::cout &lt;&lt; m_msg &lt;&lt; std::endl; }

private:
    std::string m_msg; <span class="comment">// m_ předpona pro datové členy (member)</span>
};

int main()
{
    TMessage m("Hello World"); <span class="comment">// vytvoříme inicializovanou instanci</span>
    m.Print();
    return 0;
}
</pre>

</div>

<h3>COBOL</h3>

<p>COBOL patří k jednomu z prvních počítačových jazyků. Světlo světa spatřil
v roce 1959, právě jeden rok po mně. Je to jeden z posledních počítačových
jazyků, které jsem používal. Tím ho ovšem nechci nijak obhajovat. Mezi
programátory nepatří zrovna k populárním jazykům. A ačkoliv se snažím o
neutrální postoj, nezbývá mi, než s tím souhlasit. COBOL se vyznačuje
několika dobrými rysy, především těmi, které se vztahují k jeho <em>dennímu
chlebu</em> &mdash; zpracování dat, číselné výpočty a práce se soubory.
Zejména jeho schopnosti generování sestav zastiňují jeho současníky. Jeho
práce se soubory patří prostě k nejlepším. To ovšem nevyvažuje jeho
negativní vlastosti: používání velkých písmen, pevné pozice klíčových slov a
<em>ukecanost</em> až k zbláznění. Budu docela šťastný, když už s jazykem
COBOL nebudu muset nikdy víc pracovat.</p>

<h4>Hello World</h4>

<pre>
IDENTIFICATION DIVISION.
  PROGRAM-ID.   HELLO-PROG.
*******************************
ENVIRONMENT DIVISION.
  CONFIGURATION SECTION.
    SOURCE-COMPUTER.    IBM-PC.
    OBJECT-COMPUTER.    IBM-PC.
********************************
DATA DIVISION.
********************************
PROCEDURE DIVISION.
  DISPLAY-PARA.
    DISPLAY "HELLO WORLD FROM COBOL!".
  END-PARA.
  STOP RUN.
</pre>


<h2 id="LITTLE">Malé jazyky</h2>

<p>Vyčerpávající popis malých jazyků naleznete v sérii článků, které byly
publikovány v časopise Dr. Dobbs a v ICM. Doporučuji sejména sérii knih
<em>Programming Pearls</em>, kterou napsal Jon Bentley. Malými jazyky zde
rozumím skriptovací jazyky. Některé z nich se však ve skutečnosti staly
velmi rozsáhlými.</p>


<h3>awk</h3>

<p>Jde o první malý jazyk, se kterým jsem se setkal, a stále patří mezi mé
oblíbené. Pomáhá řešit principiálně jednoduché úkoly jednoduchým a
rozumně rychlým způsobem. Měl by se jej naučit <em>každý</em>!</p>

<p>Základní princip zpracování v awk je založen na vyhledávání vzorků. Awk
čte textový soubor řádek po řádku a vyhledává vzorky. Pokud nalezne některý
z předepsaných vzorků, provede libovolnou akci, která pro něj byla
definována. Standardně (default) je touto akcí tisk řádku. Program v awk se
tedy skládá z množiny dvojic vzorek/akce. Mezi jeho typická použití patří
extrahování sloupců z datových souborů, generování souhrnných zpráv a
podobně.</p>

<h4>Hello world</h4>

<p>Poznámka: Tato verze tiskne řetězec "<code>Hello World</code>" pokaždé,
když na řádku vstupního souboru nalezne řetězec "<code>Hello</code>" nebo
"<code>hello</code>". Na závěr zobrazí počet úspěšných rozpoznání
vzorků.</p>


<pre>
#!/bin/awk

BEGIN   {msg="Hello World"}
/[Hh]ello/ {print msg; count++}
END     {print "Hello bylo v souboru ", FILENAME, " nalezeno ", count, "krat."}

</pre>

<h3>Perl</h3>

<p>Perl dal příchuť několika posledním rokům, plus mínus nějaký ten měsíc.
Jde o mocný nástroj. Škoda jen, že jeho řádky vypadají, jako kdyby někdo
rozsypal písmenka &mdash; s velmi škodolibým záměrem.</p>

<p>Jazyku Perl jsem nikdy nepřišel tak úplně na chuť. Vidím sice jeho sílu,
ale nějakým způsobem prostě uráží mé smysly. Všechno v něm tak trochu (nebo
i trochu víc), jako kdyby to drželo pohromadě spíše díky lepicí pásce a
lepidlu, než díky srozumitelnému, logickému návrhu. (Jeho mechanismu pro
objektové programování se to týká především.)</p>

<p>Nelze popřít, že svět WWW je řízen Perlem do značné míry. Pokud vás
přitahuje, nenechte se mnou zastavit! Místo toho navštivte stránky <a href=
"http://www.perl.org/" target="_blank">http://www.perl.org/</a>.</p>

<h4>Hello World</h4>

<pre>
$msg = "Hello World";
print $msg;
</pre>


<h3>Python</h3>

<p>Je to Perl pro puristy &mdash; zejména pro objektově orientované puristy.
Miluji jej do posledního bitu!</p>

<p>Python je objektově orientovaný skrz naskrz. Jeho součástí je rozsáhlý
systém modulů. Python je navržen tak, aby dovoloval <em>skriptování ve
velkém</em><sup class="trnote"><a href="cztuttrn.html#Pcomplang_scrlarge"
id="Bcomplang_scrlarge" title="Co to vlastně je 'skriptování ve velkém'?"
>[1]</a></sup>. Ačkoliv je mnohem méně známý, než Perl, můžete v jazyce
Python dosáhnout stejných výsledků při srovnatelném úsilí &mdash; a
výslednému kódu budete pravděpodobně rozumět dokonce i po šesti měsících.</p>

<h4>Hello World</h4>

<pre>
#!/local/bin/python

class Message:
    def __init__(self, str="No message provided"):
        self.text = str
    def printIt(self):
        print self.text

if __name__ = "__main__":
    m = Message("Hello World")
    m.printIt()

</pre>

<div class="trnote">
<p><b>Poznámka překladatele:</b> Uvedený příklad v jazyce Python odpovídá
variantám, kdy tvoříme samostatnou třídu pro zprávu (message). V Pythonu
můžeme samozřejmě napsat i jednodušší ekvivalent perlovského programu,
který vznikne pouhým odmazáním dvou znaků <code>$</code> a dvou středníků:</p>

<pre>
msg = "Hello World"
print msg
</pre>

<p>Pokud ale trochu znáte Perl, musíte uznat, že vytvoření verze programu,
která by definovala třídu Message, je přinejmenším krkolomné. V Perlu
potřebujete k vytvoření třídy doslova <em>požehnání</em> (klíčové slovo
<code>bless</code>). O přehlednosti mechanismu práce s objekty nemůže být
při srovnání s jazykem Python ani řeč.</p>

</div>

<h3>Unixový shell</h3>

<p>sh, csh, tcsh, ksh, bash. Vyberte si váš oblíbený. Jde o příkazový
procesor s opravdovou silou. Můžete v něm realizovat větvení
<code>if</code>, <code>case</code>, i cykly <code>while</code> a
<code>for</code>. Můžete v něm testovat typ souboru (zda se jedná o adresář,
systémový soubor, přístupová práva, atd.) Udržuje historii použitých
příkazů, podporuje automatické doplňování jména souboru nebo příkazu,
umožňuje provádění úloh v popředí nebo v pozadí, a tak dále, a tak dále.</p>

<h4>Hello World</h4>

<pre>
#! /bin/sh

message="Hello World"
echo $message
</pre>

<h3>Dávkový jazyk pro DOS a Window</h3>

<p>Co bych k němu mohl říci? Příkazový procesor s mizernou silou? Některým
lidem se podařilo vymáčnout z něj maximum a dosáhnout neuvěřitlené věci.
Přesto jej nemám rád a přál bych si, aby Microsoft poskytnul opravdu
užitečný dávkový jazyk pro Windows&nbsp;NT. (Ale pánové, dodávání instalace
jazyka Perl jako součást Resource Kit, se nepočítá!)</p>

<h4>Hello World</h4>

<pre>
SET MSG="Hello World"
ECHO %MSG%
</pre>

<h2 id="EXPERIMENTAL">Experimentální jazyky</h2>

<p>Označení <em>experimentální</em> se zde vztahuje k mé osobě &mdash;
experimetnoval jsem s nimi. To ovšem neznamená, že tyto jazyky představují
nějaký experiment z pohledu počítačové vědy. Spíše by se dalo říct, že jsem
v těchto jazycích napsal svým způsobem minimalistické aplikace jen proto,
abych se o těchto jazycích něco dozvěděl. Dělící čára mezi těmito jazyky a
jazyky, které jsem označil jako malé, je velmi tenká. V malých jazycích jsem
ovšem vytvořil nástroje, které skutečně používám. V experimentálních
jazycích jsem vytvořil nástroje, které běžně nepoužívám.</p>

<p>Tím ovšem nechci tvrdit, že jde o nějaké podřadné jazyky. Každý z nich je
jinými programátory používán pro tvorbu aplikací. A každý z nich mi dal
cenné lekce, týkající se programování. Každému, kdo chce být programátorem,
srdečně doporučuji, aby si vyzkoušel co nejvíce různých stylů programování.
Všechny tyto jazyky v sobě mají něco, čím se liší od jazyků hlavního proudu,
o kterých jsme se zmínili výše.</p>

<h3>BASIC</h3>

<p>BASIC byl v podstatě mým prvním programovacím jazykem. Ale věci, které
jsem v něm dělal, byly tak jednoduché, že je ani nepovažuji za programování.
BASIC jsem začal používat na svém mikropočítači s operačním systémem CP/M.
Seznámil jsem se přes něj se soubory s náhodným přístupem. Občas si ještě s
jazykem BASIC hraji &mdash; zejména, když pracuji na nějakém počítači, kde
je to jediný programátorský nástroj, který je tam nainstalovaný.</p>

<p>Nadšenci spojení pupeční šňůrou s jazykem Visual Basic mne neustále
přesvědčují o tom, že kvalita moderního dialektu tohoto jazyka je dobrá. Ale
přesto, že jsem si stáhl jeho zdarma dostupné vydání zvané CCE a vytvořil
jsem pár jednoduchých aplikací, nevyvolal ve mně žádné opravdové nadšení.
<em>Bejziku, je mi líto.</em></p>

<h4>Hello World</h4>

<pre>
LET MSG$ = "Hello World"
PRINT MSG$;
</pre>

<h3>Lisp</h3>

<p>Fanoušci jazyka Lisp jej popisují jako <em>jediný krásný programovací
jazyk</em>. Jeho zavilí kritici říkají, že Lisp znamená <em>Lots of
Irrelevant Silly Parentheses</em>. <span class="trnote" title="Poznámka překladatele">
(Tj. <em>mnoho zbytečných pitomých závorek</em>. Setkal jsem se také s
vysvětlením <em>Lost In Stupid Parentheses</em>, neboli <em>ztracen v
hloupých závorkách</em>.)</span> Sympatizuji s oběma názory. Slovo Lisp ve
skutečnosti znamená List Processing (čili zpracování seznamů). Tento jazyk
je velmi názorný v tom smyslu jak vypadá a jak funguje. V jazyce Lisp je vše
buď seznam nebo atom. Atomem se rozumí prvek seznamu, který sám o sobě není
seznamem.</p>

<p>Právě zmíněná zásadní čistota formy a jednoduchá syntaxe představují
vlastnosti, které provokují k výše zmíněnému postoji o <em>kráse
jazyka</em>. U Lispu jsem se naučil jiné způsoby strukturování problému,
používat rekurzi (tedy něco, čemu jsem se dříve vyhýbal jako příliš
komplikovanému) a oceňovat nápad, že data mohou být použita jako program a
naopak.</p>

<p>Další věc, která u jazyka Lisp stojí za zmínku, je skutečnost, že jde o
jeden z prvních počítačových jazyků, spolu s jazyky COBOL a Fortran.
Považuji za zajímavé, že všechny tyto nejrannější jazyky jsou ve svých
oblastech nasazení stále vnímány jako mocné, zatímco některé modernější
jazyky (Algol, PL/1, CORAL a dokonce ADA) prošly obdobím rozmachu a pak
zmizely z očí. Mohli tvůrci oněch prvních jazyků vědět něco, co tvůrcům
pozdějších jazyků uniklo?</p>

<p>Na závěr uveďme, že jazyk Lisp má spoustu variant. Osobně jsem nejvíce
pracoval s verzí Elisp, což je makrojazyk editoru Emacs, XLISP, což je
experimentální objektově orientovaná verze a Flavors, což je velmi ranný
experimentální objektově orientovaný dialekt. Hlavní proud jazyka Lisp se
dočkal standardu jménem Common Lisp a objektově orientovaného systému,
zvaného CLOS. CLOS patří snad k nejúplnějším objektově orientovaným
prostředím, která jsou dnes k dispozici, i když je to prostředí docela
<em>ukecané</em> a velmi složité. Z tohoto důvodu jsem se ani nepokusil o
objektově orienovanou verzi programu Hello world.</p>

<h4>Hello World</h4>

<p><b>Poznámka:</b> Lispovský program je sám o sobě seznamem. Každý prvek
seznamu je seznam insrukcí. Seznamy s instrukcemi mohou být zanořené. Tímto
způsobem se implementují podmíněné části, cykly atd.</p>

<pre>
( (setq msg "Hello World")
  (print 'msg))
</pre>

<h3>Logo</h3>

<p>S jazykem Logo jsem se poprvé setkal na svém mikropočítači s CP/M. Byl to
trochu podivný přídavek v rámci dodávaného softwarového balíku. Jde o
jednoduchý programovací jazyk, který byl navržen pro výuku programování pro
děti. Používá sadu příkazů, kterými se po podlaze vodí robot zvaný
<em>želva</em>. Želva má k dispozici tužku, kterou může kreslit různé tvary.
<span class="trnote">(Poznámka překladatele: Želva může na základě příkazů
tužku spustit nebo zvednout a tak za sebou může zanechávat stopu svého pohybu,
nebo ne.)</span> Tento způsob kreslení vešel ve známost jako <em>želví
grafika</em> a byl přenesen do mnoha jiných jazyků, včetně jazyků Pascal a
Smalltalk.</p>

<p>Logo ale má i svou vážnou tvář. Zahrnuje v sobě plné schopnosti
zpracování seznamů a vlastní mnoho rysů jazyka Lisp, včetně konceptu, kdy se
program skládá ze seznamů a sám o sobě je seznamem. Tím se Logo stává
vhodným nástrojem pro výuku (a implementování) technik umělé inteligence,
osvobozující studenty od hromady závorek a neobvyklé syntaxe (z pohledu
procedurálních programátorů), tedy rysů, které jsou vlastní jazyku Lisp.</p>

<p>Modernější verze jazyka Logo si přinášejí objektově orientované
vlastnosti. Existují dokonce i verze pro programování aplikací s okny
(dodávají se s objektovými knihovnami pro tvorbu grafického uživatelského
rozhraní).</p>

<h4>Hello World</h4>

<pre>
To Hello
    MAKE "Message [Hello World]
    PRINT :Message
End

Hello
</pre>

<h3>Prolog</h3>

<p>Prolog je jiný. Velmi jiný!</p>

<p>V Prologu definujete pravidla, kterými popisujete, <em>co se má
stát</em>, a necháte systém aby si sám našel způsob <em>jak se toho má
dosáhnout</em>. Začátečníkům se to jeví jako velmi intuitivní a
programátorům, kteří prošli výukou libovolného jiného jazyka, se to zdá
velmi podivné.</p>

<p>Prolog je hlavním pilířem výzkumu umělé inteligence, zejména v Evropě a v
Japonsku. Japonci, v rámci pokusu o soupeření s USA na poli počítačů, v
osmdesátých letech oznámili, že do roku 1990 vyrobí počítač <em>páté
generace</em>, který bude založen na jazyku Prolog. Nikdy sice nespatřil
světlo světa, ale Japonci uspěli v ovládnutí výpočetní oblasti díky mnohem
jednodušší strategii &mdash; vyrábějí více a lepších paměťových čipů, než
kdokoliv jiný.</p>

<p>S jazykem Prolog jsem si mohl pohrát, protože byl k dispozici na počítači
VAX, který jsem používal ve svém prvním zaměstnání. Vždycky jsem se divil,
proč tam ten Prolog je. Zcela určitě jsme jej nikdy nepoužili při řešení
úkolů, kterými jsme se živili.</p>

<p>V Prologu jsem vlastně nikdy nenapsal nějaký důležitý program, ale jeho
celková koncepce mne fascinuje. Jednoho dne pro něj možná najdu nějaké
opravdové použití. Do té doby si s ním budu zatím jen hrát &mdash; když mě
přepadne špatná nálada.</p>

<h4>Hello World</h4>

<pre>
Message is "Hello World"
Message?
</pre>

<h3>Smalltalk</h3>

<p>Smalltalk, to jsou objekty. Všude. Vždycky.</p>

<p>Ačkoliv se uznává, že prvním objektově orientovaným jazykem byla Simula
67, prvním opravdu rozšířeným se stal Smalltalk. Během 70. let se Smalltalk
vyvinul v něco, co se mělo stát úplným objektově orientovaným prostředím:
Smalltalk&nbsp;80.</p>

<p>Pokud si chcete vyzkoušet Smalltalk&nbsp;80, stáhněte si kopii Squeak z
disney.com. Jeho prostředí je věrnou kopií programového prostředí Smalltalk
80, včetně GUI. Jeho grafické uživatelské rozhraní je sice při srovnání s
moderními standardy zjevně excentrické, ale stalo se katalyzátorem pro vznik
prostředí počítačů Macintosh, pro vznik Windows...</p>

<p>Mou preferovanou implementací jazyka Smalltalk je Dolphin Smalltalk pro
Windows&nbsp;95. Neobvyklé na něm je to, že vývojové prostředí je k
dispozici zdarma. Pokud ale chcete výsledný program dodávat v podobě EXE,
musíte si koupit nástroj pro jeho vytvoření. Zdá se, že je to rozumná
alternativa k shareware v rámci přístupu <em>vyzkoušej si, než si
koupíš</em>.</p>

<p>Vývojové prostředí je dobré a dokumentace i učebnice ve formátu HTML
jsou velmi čtivě napsané. Existuje i skupina, která se zabývá podporou.</p>

<p>Fanoušci jazyka Smalltalk si libují v konzistentnosti jazyka (jak jsem
řekl, vše je objekt) a v tom, že existuje jen malá množina syntaktických
konstrukcí &mdash; odtud vyplývá snadné naučení se jazyku. To má tedy být
základní myšlenka. Osobně jsem musel absolvovat tři pokusy ve dvou různých
prostředích, než mi to vlezlo do hlavy. Občas je Smalltalk zdatným soupeřem
jazyků C a Perl &mdash; při používání záhadných a přetížených symbolů
(<code>@</code>, <code>#</code>, <code>[</code>, <code>]</code>, atd.).</p>

<h4>Hello World</h4>

<pre>
message := string new: "Hello World".
message display.
</pre>

<hr>

<p>Pokud k uvedeným pohledům chcete doplnit nějaké připomínky, <a href=
"mailto:alan.gauld@btinternet.com">napište mi</a>, prosím. <span
class="trnote" title="Poznámka překladatele">(..., ale anglicky.)</span></p>

<hr>
<div class="foot">
<p class="navig">[ <a href="cztutintro.html#B_lang">zpět</a>  ]</p>
<p class="note">Pokud vás napadne, co by se dalo na překladu této kapitoly
vylepšit, zašlete e-mail odklepnutím

<script type="text/javascript">
var id = new String('$Id: czcomplang.html,v 1.4 2004/08/31 11:55:12 prikryl Exp $');
var ma = new String('prikryl at skil dot cz');
ma = ma.replace(/ at /, '@');
ma = ma.replace(/ dot /, '.');
document.write('<a href="mailto:' + ma + '?subject=JNP2:%20poznamka'
               + '&body=Dokument:%20' + id.replace(/\s/g, '%20')
               + '%0d%0dPoznámky:%0d" '
               + 'title="Tento odkaz spustí váš program pro zasílání pošty."'
               + '>tohoto odkazu<' + '/a>.');
</script>

Tím budou do dopisu automaticky vloženy informace o tomto HTML dokumentu.</p>

<p class="cvs">$Id: czcomplang.html,v 1.4 2004/08/31 11:55:12 prikryl Exp $</p>
</div>
</body>
</html>

